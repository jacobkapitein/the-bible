#Jozua 21
1. Toen kwamen de familiehoofden van de Levieten bij Eleazar, de priester, bij Jozua, de zoon van Nun, en bij de familiehoofden van de stammen van de Israëlieten,
2. en zij spraken tot hen in Silo, in het land Kanaän: De HEERE heeft door de dienst van Mozes geboden ons steden te geven om in te wonen en hun weidegronden voor ons vee.
3. Daarom gaven de Israëlieten van hun erfelijk bezit, op bevel van de HEERE, deze steden met hun weidegronden aan de Levieten.
4. Toen kwam het lot uit op de geslachten van de Kahathieten. Voor de nakomelingen van Aäron, de priester, uit de Levieten, waren er door het lot van de stam Juda, van de stam Simeon en van de stam Benjamin dertien steden.
5. Aan de overgebleven nakomelingen van Kahath *vielen* door het lot tien steden *toe* van de geslachten van de stam Efraïm, van de stam Dan en van de halve stam Manasse.
6. Aan de nakomelingen van Gerson *vielen* door het lot dertien steden *toe* van de geslachten van de stam Issaschar, van de stam Aser, van de stam Naftali en van de halve stam Manasse, in Basan.
7. Aan de nakomelingen van Merari, naar hun geslachten, *vielen* twaalf steden *toe* van de stam Ruben, van de stam Gad en van de stam Zebulon.
8. Zo gaven de Israëlieten door het lot deze steden met hun weidegronden aan de Levieten, zoals de HEERE door de dienst van Mozes geboden had.
9. Verder gaven zij van de stam van de nakomelingen van Juda en van de stam van de nakomelingen van Simeon deze steden, die men bij name noemde.
10. Ze waren voor de nakomelingen van Aäron, voor de geslachten van de nakomelingen van Kahath, uit de Levieten, want het eerste lot *viel* op hen.
11. Zij gaven hun de stad van Arba, de vader van Anok (dat is Hebron) in het bergland van Juda, met zijn weidegronden eromheen.
12. Maar het akkerland van de stad met zijn dorpen gaven zij aan Kaleb, de zoon van Jefunne, tot zijn bezit.
13. Zo gaven zij aan de nakomelingen van de priester Aäron de vrijstad voor hem die een doodslag begaan had, Hebron met zijn weidegronden en Libna met zijn weidegronden,
14. Jatthir met zijn weidegronden en Estemoa met zijn weidegronden,
15. Holon met zijn weidegronden en Debir met zijn weidegronden,
16. Aïn met zijn weidegronden, Jutta met zijn weidegronden en Beth-Semes met zijn weidegronden: negen steden van deze twee stammen.
17. En van de stam Benjamin: Gibeon met zijn weidegronden en Geba met zijn weidegronden,
18. Anathoth met zijn weidegronden en Almon met zijn weidegronden: vier steden.
19. *Dit waren* al de steden van de nakomelingen van Aäron, van de priesters: dertien steden, met hun weidegronden.
20. De geslachten van de nakomelingen van Kahath, de Levieten die overgebleven waren van de nakomelingen van Kahath, kregen de hun door het lot *toegewezen* steden van de stam Efraïm.
21. Zij gaven hun Sichem, een vrijstad voor hem die een doodslag begaan had, met zijn weidegronden, in het bergland van Efraïm, en Gezer met zijn weidegronden,
22. Kibzaïm met zijn weidegronden en Beth-Horon met zijn weidegronden: vier steden.
23. En van de stam Dan: Elteke met zijn weidegronden, Gibbethon met zijn weidegronden,
24. Ajalon met zijn weidegronden en Gath-Rimmon met zijn weidegronden: vier steden.
25. En van de halve stam Manasse: Taänach met zijn weidegronden en Gath-Rimmon met zijn weidegronden: twee steden.
26. *Dit waren de steden* voor de geslachten van de overige nakomelingen van Kahath: tien steden in totaal, met hun weidegronden.
27. En aan de nakomelingen van Gerson, uit de geslachten van de Levieten, *gaven zij* van de halve stam Manasse als vrijstad voor hem die een doodslag begaan had: Golan in Basan met zijn weidegronden en Beësthera met zijn weidegronden: twee steden.
28. En van de stam Issaschar: Kisjon met zijn weidegronden en Dobrath met zijn weidegronden,
29. Jarmuth met zijn weidegronden en En-Gannim met zijn weidegronden: vier steden.
30. En van de stam Aser: Misal met zijn weidegronden, Abdon met zijn weidegronden,
31. Helkath met zijn weidegronden en Rehob met zijn weidegronden: vier steden.
32. En van de stam Naftali: de vrijstad voor hem die een doodslag begaan had, Kedes in Galilea met zijn weidegronden, Hammoth-Dor met zijn weidegronden en Kartan met zijn weidegronden: drie steden.
33. *Dit waren* al de steden van de nakomelingen van Gerson, naar hun geslachten: dertien steden, met hun weidegronden.
34. Aan de geslachten van de nakomelingen van Merari, van de overige Levieten, *werd gegeven* van de stam Zebulon: Jokneam met zijn weidegronden, Kartha met zijn weidegronden,
35. Dimna met zijn weidegronden *en* Nahalal met zijn weidegronden: vier steden.
36. En van de stam Ruben: Bezer met zijn weidegronden en Jahza met zijn weidegronden,
37. Kedemoth met zijn weidegronden en Mefaäth met zijn weidegronden: vier steden.
38. Van de stam Gad: de vrijstad voor hem die een doodslag begaan had, Ramoth in Gilead met zijn weidegronden en Mahanaïm met zijn weidegronden,
39. Hesbon met zijn weidegronden en Jaëzer met zijn weidegronden: vier steden in totaal.
40. Al die steden waren voor de nakomelingen van Merari, naar hun geslachten, die nog over waren van de geslachten van de Levieten. Hun lot was twaalf steden.
41. *Dit waren* alle steden van de Levieten te midden van het bezit van de Israëlieten: achtenveertig steden met hun weidegronden.
42. Deze steden waren stad *voor* stad met hun weidegronden eromheen. Zo was het met al die steden.
43. Zo gaf de HEERE aan Israël heel het land dat Hij gezworen had hun vaderen te geven. Zij namen het in bezit en woonden erin.
44. En de HEERE gaf hun rondom rust, overeenkomstig alles wat Hij hun vaderen gezworen had. Niemand van al hun vijanden kon tegenover hen standhouden. Al hun vijanden gaf de HEERE in hun hand.
45. Van al de goede woorden die de HEERE tot het huis van Israël gesproken had, is er niet *één* woord onvervuld gebleven: alles is uitgekomen.
