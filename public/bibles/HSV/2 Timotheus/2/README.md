#2 Timotheus 2
1. U dan, mijn zoon, word gesterkt in de genade die in Christus Jezus *is*.
2. En wat u van mij gehoord hebt onder vele getuigen, vertrouw dat toe aan trouwe mensen die bekwaam zijn om ook anderen te onderwijzen.
3. Lijd verdrukkingen als een goed soldaat van Jezus Christus.
4. Niemand die in het leger dient, wordt verwikkeld in de zaken van het levensonderhoud, opdat hij hem kan behagen die *hem* voor de krijgsdienst aangenomen heeft.
5. En ook als iemand aan een wedstrijd deelneemt, krijgt hij geen krans als hij de spelregels niet in acht heeft genomen.
6. De landbouwer die zware arbeid verricht, moet als eerste in de vruchten delen.
7. Denk na over wat ik zeg, maar laat de Heere u inzicht geven in alle dingen.
8. Houd in gedachten dat Jezus Christus uit de doden is opgewekt, uit het nageslacht van David, overeenkomstig mijn Evangelie.
9. Daarvoor lijd ik verdrukkingen en draag zelfs boeien als een misdadiger. Maar het Woord van God is niet gebonden.
10. Daarom verdraag ik alles ter wille van de uitverkorenen, opdat ook zij de zaligheid in Christus Jezus zouden verkrijgen, met eeuwige heerlijkheid.
11. Dit is een betrouwbaar woord. Want als wij met *Hem* gestorven zijn, zullen wij ook met *Hem* leven.
12. Als wij volharden, zullen wij ook met *Hem* regeren. Als wij *Hem* verloochenen, zal Hij ons ook verloochenen.
13. Als wij ontrouw zijn, blijft Hij getrouw. Hij kan Zichzelf niet verloochenen.
14. Breng deze dingen *voortdurend* in herinnering *en* bezweer *hun*, ten overstaan van de Heere, dat zij geen woordenstrijd voeren, *die* nergens toe dient *dan* tot de ondergang van de hoorders.
15. Beijver u om uzelf welbeproefd voor God te stellen, als een arbeider die zich niet hoeft te schamen *en* die het Woord van de waarheid recht snijdt.
16. Maar ontwijk onheilige, inhoudsloze praat. Want zij *die dat doen*, zullen steeds meer in goddeloosheid toenemen.
17. En hun woord zal zich uitzaaien als kanker; onder hen bevinden zich Hymene√ºs en Filetus.
18. Zij zijn van de waarheid afgeweken door te beweren dat de opstanding reeds heeft plaatsgevonden, en breken het geloof van sommigen af.
19. Toch blijft het vaste fundament van God staan, met dit zegel: De Heere kent wie van Hem zijn, en: Ieder die de Naam van Christus noemt, moet zich ver houden van de ongerechtigheid.
20. Maar in een groot huis zijn niet alleen voorwerpen van goud en van zilver, maar ook van hout en aardewerk. Sommige zijn voor eervol, maar andere voor oneervol *gebruik.*
21. Als iemand zich dan van deze dingen reinigt, zal hij een voorwerp zijn voor eervol *gebruik*, geheiligd en van veel nut voor de Heere, voor elk goed werk gereedgemaakt.
22. Maar ontvlucht de begeerten van de jeugd. Jaag rechtvaardigheid, geloof, liefde *en* vrede na, samen met hen die de Heere aanroepen uit een rein hart.
23. En verwerp de dwaze en onverstandige strijdvragen, in het besef dat zij conflicten voortbrengen.
24. Een dienstknecht van de Heere moet geen ruzie maken, maar vriendelijk zijn voor allen, bekwaam om te onderwijzen, *en* iemand die de kwaden kan verdragen.
25. *Hij moet *met zachtmoedigheid hen onderwijzen die zich verzetten. Misschien geeft God hun eens bekering, *zodat zij* tot erkenning van de waarheid *komen*
26. en zij weer mogen ontwaken uit de strik van de duivel, door wie zij levend gevangen waren om zijn wil *te doen*.
