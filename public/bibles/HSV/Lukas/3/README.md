#Lukas 3
1. In het vijftiende jaar van de regering van keizer Tiberius, toen Pontius Pilatus stadhouder was over Judea, Herodes viervorst over Galilea, zijn broer Filippus viervorst over Iturea en over het land Trachonitis, en Lysanias viervorst over Abilene,
2. onder de hogepriesters Annas en Kajafas, geschiedde het woord van God tot Johannes, de zoon van Zacharias, in de woestijn.
3. En hij kwam in heel de omgeving van de Jordaan en predikte een doop van bekering tot vergeving van zonden,
4. zoals geschreven staat in het boek van de woorden van de profeet Jesaja: De stem van een die roept in de woestijn: Maak de weg van de Heere gereed, maak Zijn paden recht.
5. Elk dal zal gevuld worden en elke berg en heuvel zal geslecht worden; de kromme *wegen* zullen recht worden en de oneffen tot effen wegen;
6. en alle vlees zal de zaligheid zien *die* van God *komt*.
7. Hij zei tegen de menigte die uitliep om door hem gedoopt te worden: Adderengebroed, wie heeft u laten weten dat u moet vluchten voor de komende toorn?
8. Breng dan vruchten voort in overeenstemming met de bekering, en begin niet bij uzelf te zeggen: Wij hebben Abraham als vader; want ik zeg u dat God *zelfs* uit deze stenen voor Abraham kinderen kan verwekken.
9. De bijl ligt zelfs al aan de wortel van de bomen; elke boom dan die geen goede vrucht voortbrengt, wordt omgehakt en in het vuur geworpen.
10. En de menigte vroeg hem: Wat moeten wij dan doen?
11. Hij antwoordde en zei tegen hen: Wie twee *stel* onderkleren heeft, moet delen met hem die er geen heeft, en wie voedsel heeft, moet ook zo doen.
12. Er kwamen ook tollenaars om gedoopt te worden en zij zeiden tegen hem: Meester, wat moeten wij doen?
13. Hij zei tegen hen: Eis niet meer dan wat u voorgeschreven is.
14. Ook de soldaten vroegen aan hem: En wij, wat moeten wij doen? Hij zei tegen hen: Val niemand lastig, pers niemand af en wees tevreden met uw soldij.
15. En toen het volk in afwachting was en allen in hun hart zich ten aanzien van Johannes afvroegen of hij misschien niet de Christus was,
16. antwoordde Johannes allen: Ik doop u wel met water, maar Hij komt Die sterker is dan ik, bij Wie ik niet waard ben de riem van Zijn sandalen los te maken. Hij zal u dopen met de Heilige Geest en met vuur.
17. Zijn wan is in Zijn hand en Hij zal Zijn dorsvloer grondig reinigen en de tarwe in Zijn schuur verzamelen, maar het kaf zal Hij met onuitblusbaar vuur verbranden.
18. Hij gaf ook nog veel andere aansporingen en verkondigde het volk het Evangelie.
19. Maar toen Herodes, de viervorst, door hem terechtgewezen werd omwille van Herodias, de vrouw van zijn broer Filippus, en om alle slechte *dingen* die Herodes deed,
20. heeft hij ook dit nog bij dat alles gevoegd dat hij Johannes in de gevangenis opsloot.
21. En het geschiedde, toen al het volk gedoopt was, en Jezus *ook* gedoopt was en aan het bidden was, dat de hemel geopend werd,
22. en dat de Heilige Geest op Hem neerdaalde in lichamelijke gedaante als een duif. En er kwam een stem uit de hemel die zei: U bent Mijn geliefde Zoon, in U heb Ik Mijn welbehagen!
23. En Hij, Jezus, was ongeveer dertig jaar toen Hij *Zijn dienstwerk* begon. Hij was, naar men dacht, de Zoon van Jozef, de *zoon* van Heli,
24. de *zoon* van Matthat, de *zoon* van Levi, de *zoon* van Melchi, de *zoon* van Janna, de *zoon* van Jozef,
25. de *zoon* van Mattathias, de *zoon* van Amos, de z*oon* van Naüm, de *zoon* van Esli, de *zoon* van Naggai,
26. de *zoon* van Maäth, de *zoon* van Mattathias, de *zoon* van Semeï, de *zoon* van Jozef, de *zoon* van Juda,
27. de *zoon* van Joannas, de *zoon* van Rhesa, de *zoon* van Zerubbabel, de *zoon* van Sealthiël, de *zoon* van Neri,
28. de *zoon* van Melchi, de *zoon* van Addi, de *zoon* van Kosam, de *zoon* van Elmodam, de *zoon* van Er,
29. de *zoon* van Joses, de *zoon* van Eliëzer, de *zoon* van Jorim, de *zoon* van Matthat, de *zoon* van Levi,
30. de *zoon* van Simeon, de *zoon* van Juda, de *zoon* van Jozef, de *zoon* van Jonan, de *zoon* van Eljakim,
31. de *zoon* van Meleas, de *zoon* van Maïnan, de *zoon* van Mattatha, de *zoon* van Nathan, de *zoon* van David,
32. de *zoon* van Isaï, de *zoon* van Obed, de *zoon* van Boaz, de *zoon* van Salmon, de *zoon* van Nahesson,
33. de *zoon* van Aminadab, de *zoon* van Aram, de *zoon* van Esrom, de *zoon* van Perez, de *zoon* van Juda,
34. de *zoon* van Jakob, de *zoon* van Izak, de *zoon* van Abraham, de *zoon* van Tera, de *zoon* van Nahor,
35. de *zoon* van Serug, de *zoon* van Rehu, de *zoon* van Peleg, de *zoon* van Heber, de *zoon* van Selah,
36. de *zoon* van Kenan, de *zoon* van Arfachsad, de *zoon* van Sem, de *zoon* van Noach, de z*oon* van Lamech,
37. de *zoon* van Methusalach, de *zoon* van Henoch, de *zoon* van Jered, de *zoon* van Mahalalel, de *zoon* van Kenan,
38. de *zoon* van Enos, de *zoon* van Seth, de *zoon* van Adam, de *zoon* van God.
