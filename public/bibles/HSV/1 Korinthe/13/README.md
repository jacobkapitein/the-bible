#1 Korinthe 13
1. Al zou ik de talen van de mensen en van de engelen spreken, maar ik had de liefde niet, dan zou ik klinkend koper of een schallende cimbaal zijn geworden.
2. En al zou ik *de gave van* de profetie hebben en alle geheimenissen weten en alle kennis *bezitten*, en al zou ik al het geloof hebben zodat ik bergen zou verzetten, maar ik had de liefde niet, dan was ik niets.
3. En al zou ik al mijn bezittingen uitdelen tot levensonderhoud *van de armen*, en al zou ik mijn lichaam overgeven om verbrand te worden, maar ik had de liefde niet, het baatte mij niets. 
4. De liefde is geduldig, zij is vriendelijk, de liefde is niet jaloers, de liefde pronkt niet, zij doet niet gewichtig, 
5. zij handelt niet ongepast, zij zoekt niet haar eigen *belang*, zij wordt niet verbitterd, zij denkt geen kwaad, 
6. zij verblijdt zich niet over de ongerechtigheid, maar verheugt zich over de waarheid, 
7. zij bedekt alle dingen, zij gelooft alle dingen, zij hoopt alle dingen, zij verdraagt alle dingen. 
8. De liefde vergaat nooit. Wat dan profetieÃ«n betreft, zij zullen tenietgedaan worden, wat talen betreft, zij zullen ophouden, wat kennis betreft, zij zal tenietgedaan worden. 
9. Want wij kennen ten dele en wij profeteren ten dele, 
10. maar wanneer het volmaakte zal gekomen zijn, zal wat ten dele is, tenietgedaan worden. 
11. Toen ik een kind was, sprak ik als een kind, dacht ik als een kind, overlegde ik als een kind, maar nu ik een man geworden ben, heb ik het kinderlijke tenietgedaan. 
12. Nu immers kijken wij door middel van een spiegel in een raadsel, maar dan *zullen wij zien* van aangezicht tot aangezicht. Nu ken ik ten dele, maar dan zal ik kennen, zoals ik zelf gekend ben. 
13. En nu blijven geloof, hoop *en* liefde, deze drie, maar de meeste van deze is de liefde.
