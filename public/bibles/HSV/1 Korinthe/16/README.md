#1 Korinthe 16
1. Wat nu de inzameling voor de heiligen betreft, moet u *het* net zo doen als ik het aan de gemeenten in Galatië opgedragen heb:
2. Op elke eerste *dag* van de week moet ieder van u bij zichzelf *iets* opzijleggen om op te sparen wat in zijn vermogen is, opdat de inzamelingen niet *pas* dan gehouden worden, wanneer ik gekomen ben.
3. En wanneer ik *bij u* gekomen ben, zal ik hen die u daarvoor geschikt acht, met brieven sturen om uw gave naar Jeruzalem over te brengen.
4. En als het *de moeite* waard mocht zijn dat ik de reis *zelf* ook maak, zullen zij met mij *mee*reizen.
5. Maar ik zal naar u toe komen, wanneer ik Macedonië doorgereisd ben, want ik ga door Macedonië,
6. en zo mogelijk zal ik bij u blijven, of ook de winter doorbrengen, om mij door u op weg te laten helpen, waar ik *ook maar* naar toe reis.
7. Want ik wil u nu niet *slechts* op doorreis zien, maar hoop enige tijd bij u te blijven, als de Heere het toestaat.
8. Ik zal echter tot Pinksteren in Efeze blijven,
9. want *daar* is voor mij een grote en krachtige deur geopend, en er zijn veel tegenstanders.
10. Als Timotheüs komt, let er dan op dat hij zonder vrees bij u kan zijn, want hij doet het werk van de Heere, zoals ook ik.
11. Laat dus niemand hem gering achten, maar help hem op weg in vrede, zodat hij naar mij toe *kan* komen, want ik en de broeders wachten op hem.
12. En wat Apollos, de broeder, betreft, ik heb hem er vele malen toe opgeroepen dat hij met de broeders naar u toe zou komen, maar hij wilde nu beslist niet komen. Hij zal echter komen, wanneer het hem gelegen komt.
13. Wees waakzaam, sta vast in het geloof, wees manmoedig, wees sterk.
14. Laat alles bij u in liefde gebeuren.
15. En ik roep u ertoe op, broeders - u weet dat het huis van Stefanas de eersteling van Achaje is en dat zij zichzelf ten dienste van de heiligen beschikbaar hebben gesteld -
16. dat u zich ook aan zulke *mensen* onderwerpt, en aan ieder die meewerkt en zich inspant.
17. En ik verblijd mij over de komst van Stefanas en Fortunatus en Achaïcus, want zij hebben aangevuld wat *mij* van uw *kant* nog ontbrak,
18. want zij hebben mijn geest verkwikt en die van u. Erken zulke *mensen* dan.
19. U groeten de gemeenten van Asia. In de Heere groeten u hartelijk Aquila en Priscilla met de gemeente in hun huis.
20. U groeten alle broeders. Groet elkaar met een heilige kus.
21. Een eigenhandige groet van mij, Paulus.
22. Als iemand de Heere Jezus Christus niet liefheeft, laat die vervloekt zijn. Maranatha!
23. De genade van de Heere Jezus Christus *zij* met u.
24. Mijn liefde *zij* met u allen in Christus Jezus. Amen.
