#Ezra 10
1. Terwijl Ezra *zo* bad en *deze* belijdenis deed en zich huilend voor het huis van God liet neervallen, voegde een zeer grote gemeente van mannen, vrouwen en kinderen uit Israël zich bij hem; want *ook* het volk huilde luid.
2. Toen nam Sechanja, de zoon van Jehiël, van de nakomelingen van Elam, het woord en zei tegen Ezra: Wij zijn onze God ontrouw geweest, en wij hebben uitheemse vrouwen uit de volken van het land *bij ons* doen wonen. Evenwel, er is wat dit betreft hoop voor Israël.
3. Welnu, laten wij een verbond sluiten met onze God om alle vrouwen en het uit hen geborene weg te sturen, volgens de raad van de Heere en van hen die beven voor het gebod van onze God, en er zal overeenkomstig de wet gehandeld worden.
4. Sta op, want op u *rust* de zaak, en wij zullen met u zijn; wees sterk om te handelen.
5. Toen stond Ezra op en hij deed de oversten van de priesters, van de Levieten en van heel Israël zweren om dienovereenkomstig te handelen; en zij zwoeren een eed.
6. Ezra stond op van voor het huis van God en hij ging naar de kamer van Johanan, de zoon van Eljasib; toen hij daar kwam, at hij geen brood en dronk hij geen water, omdat hij rouwde over de trouwbreuk van de ballingen.
7. En men ging met een boodschap voor alle ballingen door Juda en Jeruzalem om in Jeruzalem bijeen te komen.
8. En van al wie niet binnen drie dagen zou komen, volgens de raad van de vorsten en de oudsten, zouden al zijn bezittingen met de ban geslagen worden en hijzelf zou worden afgezonderd van de gemeente van de ballingen.
9. Toen kwamen alle mannen van Juda en Benjamin bijeen in Jeruzalem, binnen drie dagen; het was de negende maand, op de twintigste van die maand. Het hele volk zat op het plein van het huis van God, bevend omwille van de zaak en vanwege de vele regen.
10. Toen stond Ezra, de priester, op en zei tegen hen: U bent ontrouw geweest en u hebt uitheemse vrouwen *bij u* doen wonen, en *daarmee* de schuld van Israël vermeerderd.
11. Welnu, geef de HEERE, de God van uw vaderen, de eer, en handel naar Zijn welbehagen, en zonder u af van de volken van het land en van de uitheemse vrouwen.
12. De hele gemeente antwoordde en zei met luide stem: Zo, overeenkomstig uw woord, *staat* het ons te doen.
13. Het volk is echter talrijk, en het is de regentijd; en er is geen kracht om buiten te *blijven* staan. Bovendien is het geen werk voor één dag of voor twee, want wij hebben met velen in deze zaak overtreden.
14. Laat onze vorsten toch aantreden voor de hele gemeente en laat allen die in onze steden *wonen* en die uitheemse vrouwen *bij zich* hebben doen wonen, op vastgestelde tijden komen, en met hen de oudsten van elke stad en haar rechters, totdat wij de brandende toorn van onze God vanwege deze zaak van ons afgewend hebben.
15. Alleen Jonathan, de zoon van Asahel, en Jehazia, de zoon van Tikva, stonden hiertegen op; en Mesullam en Sabbethai, de Leviet, hielpen hen.
16. De ballingen deden zo. Ezra, de priester, *en* de mannen, *te weten* de familiehoofden, zonderden zich van hen af, naar hun familie, allen bij name *genoemd*. Zij hielden zitting op de eerste dag van de tiende maand om de zaak te onderzoeken.
17. En op de eerste dag van de eerste maand hadden zij *de zaak* voor alle mannen die uitheemse vrouwen *bij zich* hadden doen wonen, afgehandeld.
18. Van de nakomelingen van de priesters werden er gevonden die uitheemse vrouwen *bij zich* hadden doen wonen: van de nakomelingen van Jesua, de zoon van Jozadak, en zijn broers: Maäseja, Eliëzer, Jarib en Gedalia.
19. Zij gaven hun hand *erop* dat zij hun vrouwen zouden doen vertrekken, en *aangezien* zij schuldig waren, *offerden zij* een ram uit het kleinvee voor hun schuld.
20. Van de nakomelingen van Immer: Hanani en Zebadja.
21. Van de nakomelingen van Harim: Maäseja, Elia, Semaja, Jehiël en Uzia.
22. Van de nakomelingen van Pashur: Eljoënai, Maäseja, Ismaël, Nethaneël, Jozabad en Elasa.
23. Van de Levieten: Jozabad, Simeï, Kelaja (dat is Kelita), Petahja, Juda en Eliëzer.
24. Van de zangers: Eljasib; van de poortwachters: Sallum, Telem en Uri.
25. Van Israël: van de nakomelingen van Paros: Ramja, Jezia, Malchia, Mijamin, Eleazar, Malchia en Benaja.
26. Van de nakomelingen van Elam: Mattanja, Zacharja, Jehiël, Abdi, Jeremoth en Elia.
27. Van de nakomelingen van Zattu: Eljoënai, Eljasib, Mattanja, en Jeremoth, en Zabad en Aziza.
28. Van de nakomelingen van Bebai: Johanan, Hananja, Zabbai *en* Athlai.
29. Van de nakomelingen van Bani: Mesullam, Malluch en Adaja, Jasub, Seal *en* Jeramoth.
30. Van de nakomelingen van Pahat-Moab: Adna, Chelal, Benaja, Maäseja, Mattanja, Bezaleël, en Binnuï en Manasse.
31. Van de nakomelingen van Harim: Eliëzer, Jissia, Malchia, Semaja, Simeon,
32. Benjamin, Malluch *en* Semarja.
33. Van de nakomelingen van Hasum: Matthenai, Mattatta, Zabad, Elifelet, Jeremai, Manasse *en* Simeï.
34. Van de nakomelingen van Bani: Maädai, Amram en Uël,
35. Benaja, Bedeja, Cheluhu,
36. Vanja, Meremoth, Eljasib,
37. Mattanja, Matthenai en Jaäsai,
38. en Bani, en Binnuï, en Simeï,
39. en Selemja, en Nathan, en Adaja,
40. Machnadbai, Sasai, Sarai,
41. Azareël en Selemja, Semarja,
42. Sallum, Amarja *en* Jozef.
43. Van de nakomelingen van Nebo: Jeïel, Mattithja, Zabad, Zebina, Jaddai en Joël *en* Benaja.
44. Deze allen hadden uitheemse vrouwen genomen, en *sommigen* van hen hadden vrouwen bij wie zij kinderen gekregen hadden.
