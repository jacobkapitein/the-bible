#Nehemia 11
1. De vorsten van het volk woonden in Jeruzalem, maar de rest van het volk wierp *het* lot om één op de tien *van het volk naar voren* te brengen om in Jeruzalem, de heilige stad, te gaan wonen, en negen op de tien in de *andere* steden.
2. Het volk zegende alle mannen die zich vrijwillig aanboden om in Jeruzalem te wonen.
3. Dit zijn de hoofden van het gewest die in Jeruzalem woonden (in de steden van Juda woonden, ieder in zijn bezit, in hun steden: Israël, de priesters, de Levieten, de tempeldienaren en de nakomelingen van de slaven van Salomo).
4. In Jeruzalem woonden *sommigen* van de nakomelingen van Juda en van de nakomelingen van Benjamin. Van de nakomelingen van Juda: Ataja, de zoon van Uzzia, de zoon van Zacharja, de zoon van Amarja, de zoon van Sefatja, de zoon van Mahalaleël, van de nakomelingen van Perez;
5. en Maäseja, de zoon van Baruch, de zoon van Kol-Hoze, de zoon van Hazaja, de zoon van Adaja, de zoon van Jojarib, de zoon van Zacharja, de zoon van de Siloniet.
6. Alle nakomelingen van Perez die in Jeruzalem woonden, waren vierhonderdachtenzestig bekwame mannen.
7. Dit zijn de nakomelingen van Benjamin: Sallu, de zoon van Mesullam, de zoon van Joëd, de zoon van Pedaja, de zoon van Kolaja, de zoon van Maäseja, de zoon van Ithiël, de zoon van Jesaja;
8. en na hem Gabbai, Sallai: negenhonderdachtentwintig.
9. Joël, de zoon van Zichri, was opzichter over hen, en Juda, de zoon van Senua, was de tweede over de stad.
10. Van de priesters: Jedaja, de zoon van Jojarib, Jachin,
11. Seraja, de zoon van Hilkia, de zoon van Mesullam, de zoon van Zadok, de zoon van Merajoth, de zoon van Ahitub, de verantwoordelijke voor het huis van God.
12. En hun broeders die het werk in het huis verrichtten: achthonderdtweeëntwintig. Adaja, de zoon van Jeroham, de zoon van Pelalja, de zoon van Amzi, de zoon van Zacharja, de zoon van Pashur, de zoon van Malchia.
13. En zijn broeders, familiehoofden: tweehonderdtweeënveertig. Amassai, de zoon van Azareël, de zoon van Achzai, de zoon van Mesillemoth, de zoon van Immer.
14. En hun broeders, strijdbare helden: honderdachtentwintig. Opzichter over hen was Zabdiël, de zoon van Gedolim.
15. Van de Levieten: Semaja, de zoon van Hassub, de zoon van Azrikam, de zoon van Hasabja, de zoon van Bunni.
16. En Sabbethai en Jozabad, van de hoofden van de Levieten, waren *verantwoordelijk* voor het werk buiten het huis van God.
17. En Mattanja, de zoon van Micha, de zoon van Zabdi, de zoon van Asaf, het hoofd *verantwoordelijk* voor de aanhef van de dankzegging bij het gebed, en Bakbukja was de tweede van zijn broeders; en Abda, de zoon van Sammua, de zoon van Galal, de zoon van Jeduthun.
18. Alle Levieten in de heilige stad: tweehondervierentachtig.
19. De poortwachters, Akkub, Talmon en hun broeders, die de wacht hielden bij de poorten: honderdtweeënzeventig.
20. De rest van Israël, de priesters *en* de Levieten woonden in alle steden van Juda, ieder in zijn erfelijk bezit.
21. De tempeldienaren woonden op de Ofel; Ziha en Gispa waren *aangesteld* over de tempeldienaren.
22. De opzichter van de Levieten in Jeruzalem was Uzzi, de zoon van Bani, de zoon van Hasabja, de zoon van Mattanja, de zoon van Micha; van de nakomelingen van Asaf waren de zangers verantwoordelijk voor het werk in het huis van God.
23. Er was namelijk een gebod van de koning met betrekking tot hen, een vaste overeenkomst met betrekking tot de zangers, *zodat* elke dag het voor die dag benodigde er was.
24. En Petahja, de zoon van Mesezabeël, uit de nakomelingen van Zerah, de zoon van Juda, stond de koning terzijde bij elke zaak van het volk.
25. In de dorpen op het platteland waren *sommigen* van de nakomelingen van Juda gaan wonen: in Kirjat-Arba en de bijbehorende *plaatsen*, in Dibon en de bijbehorende *plaatsen*, in Jekabzeël en zijn dorpen,
26. in Jesua, in Molada, in Beth-Palet,
27. in Hazar-Sual, in Berseba en de bijbehorende *plaatsen*,
28. in Ziklag, in Mechona en de bijbehorende *plaatsen*,
29. in En-Rimmon, in Zora, in Jarmuth,
30. Zanoah, Adullam en zijn dorpen, Lachis en zijn akkers, en Azeka en de bijbehorende *plaatsen*; zij vestigden zich van Berseba af tot het Dal van Hinnom toe.
31. De nakomelingen van Benjamin van Geba *woonden in* Michmas, Aja en Bethel en de bijbehorende *plaatsen*,
32. Anathoth, Nob, Ananja,
33. Hazor, Rama, Gitthaïm,
34. Hadid, Zeboïm, Neballat,
35. Lod en Ono, *in* de Vallei van de handwerkers.
36. Van de Levieten *woonden sommigen in* land dat aan Juda *en* Benjamin toebedeeld was.
