#Hosea 3
1. De HEERE zei tegen mij: Ga opnieuw, bemin een vrouw die bemind wordt door *haar levens*gezel, maar overspel pleegt, zoals de HEERE de Israëlieten bemint, hoewel zij zich wenden tot andere goden en houden van rozijnenkoeken.
2. Voor vijftien zilverstukken en anderhalve homer gerst kocht ik haar toen voor mij.
3. En ik zei tegen haar: U moet veel dagen bij mij blijven, u mag geen hoererij bedrijven; u mag geen *andere* man toebehoren, en ook ik zal niet bij u komen.
4. Want de Israëlieten moeten veel dagen zonder koning en zonder vorst blijven, zonder offer en zonder gewijde steen, zonder efod en afgodsbeelden.
5. Daarna zullen de Israëlieten zich bekeren, en de HEERE, hun God, zoeken en David, hun koning. Zij zullen zich in diep ontzag tot de HEERE en Zijn goedheid wenden, in later tijd.
