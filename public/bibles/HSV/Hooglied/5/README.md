#Hooglied 5
1. Ik ben in Mijn tuin gekomen, Mijn zuster, *Mijn* bruid, Ik heb Mijn mirre geplukt met Mijn specerijen, Ik heb Mijn honingraat met Mijn honing gegeten, Ik heb Mijn wijn met Mijn melk gedronken. Eet, vrienden, drink en word dronken, geliefden. 
2. Ik sliep, maar mijn hart waakte. De stem van mijn Liefste, Die aanklopte: Doe Mij open, Mijn zuster, Mijn vriendin, Mijn duif, Mijn volmaakte, want Mijn hoofd is vol dauw, Mijn haarlokken vol druppels van de nacht. 
3. Ik heb mijn onderkleed uitgetrokken. Waarom zou ik dat *weer* aantrekken? Ik heb mijn voeten gewassen. Waarom zou ik ze *weer* vuil maken? 
4. Mijn Liefste trok Zijn hand uit de opening *van de deur* en mijn binnenste werd onrustig om Hem. 
5. Ik stond op om mijn Liefste open te doen, en mijn handen dropen *van* mirre en mijn vingers *van* vloeiende mirre over de handgreep van de grendel. 
6. Ik deed mijn Liefste open, maar Mijn Liefste was weg, Hij was weggegaan. Ik was buiten mijzelf, toen Hij sprak! Ik zocht Hem, maar ik vond Hem niet, Ik riep Hem, maar Hij antwoordde mij niet. 
7. De wachters die in de stad de ronde deden, vonden mij. Zij sloegen mij, verwondden mij, zij namen mijn sluier van mij af, de wachters op de muren. 
8. Ik bezweer u, dochters van Jeruzalem, als u mijn Liefste vindt, wat zult u Hem vertellen? Dat ik ziek ben van liefde!
9. Wat heeft uw Liefste v贸贸r boven een ander, o, allermooiste onder de vrouwen? Wat heeft uw Liefste v贸贸r boven een ander, dat u ons dit zo bezweert? 
10. Mijn Liefste is blank en rood, Hij steekt als een vaandel boven tienduizend uit. 
11. Zijn hoofd is van fijn goud, van zuiver goud, Zijn haarlokken zijn krullend, zwart als een raaf. 
12. Zijn ogen zijn als duiven bij waterstromen, badend in melk, zittend bij een volle bron. 
13. Zijn wangen zijn als een bed met specerijen, *als* torentjes met kruiden. Zijn lippen zijn *als* lelies druipend van vloeiende mirre. 
14. Zijn handen zijn *als* gouden ringen, ingezet met turkoois. Zijn buik is *als* blinkend ivoor, bedekt met saffieren. 
15. Zijn benen zijn *als* witmarmeren pilaren, gegrondvest op voetstukken van zuiver goud. Zijn gedaante is als de Libanon, uitgelezen als de ceders. 
16. Zijn gehemelte is een en al zoetheid, alles aan Hem is geheel en al begeerlijk. Zo is mijn Liefste, ja, zo is mijn Vriend, dochters van Jeruzalem!
