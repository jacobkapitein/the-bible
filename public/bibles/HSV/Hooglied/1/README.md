#Hooglied 1
1. Het Hooglied, dat van Salomo is. 
2. Laat Hij mij kussen met de kussen van Zijn mond, want Uw uitnemende liefde is beter dan wijn. 
3. Uw *zalf*oliÃ«n zijn heerlijk van geur, Uw Naam is een uitgegoten *zalf*olie. Daarom hebben de meisjes U lief. 
4. Trek mij mee, wij zullen achter U aan snellen. De Koning heeft mij gebracht in Zijn binnenkamers. Laten wij ons verheugen en ons in U verblijden, laten wij Uw uitnemende liefde in herinnering roepen boven de wijn. Met recht hebben zij U lief. 
5. Donker *van huid* ben ik, maar bekoorlijk, dochters van Jeruzalem, als de tenten van Kedar, als de tentkleden van Salomo. 
6. Zie niet op mij neer omdat ik donker ben, want de zon heeft mij beschenen. De zonen van mijn moeder ontstaken tegen mij *in woede*, zij maakten mij tot bewaakster van de wijngaarden. Mijn eigen wijngaard heb ik niet bewaakt. 
7. *U*, Die ik innig liefheb, maak mij bekend waar U *de kudde* weidt, waar U *die* op de middag laat rusten. Want waarom zou ik zijn als een gesluierde bij de kudden van Uw metgezellen? 
8. Als u het niet weet, o, allermooiste onder de vrouwen, volg dan de sporen van de schapen en weid uw geiten bij de woningen van de herders. 
9. Mijn vriendin, Ik vergelijk u met de paarden voor de wagens van de farao. 
10. Lieflijk zijn uw wangen tussen de kettinkjes, *en* uw hals met de parelsnoeren. 
11. Wij zullen gouden kettinkjes voor u maken met zilveren knopjes. 
12. Zolang de Koning aan Zijn ronde tafel zit, verspreidt mijn nardus zijn geur. 
13. Mijn Liefste is mij een bundeltje mirre dat tussen mijn borsten overnacht. 
14. Mijn Liefste is mij een tros hennabloemen uit de wijngaarden van Engedi. 
15. Zie, u bent mooi, Mijn vriendin, zie, u bent mooi, uw ogen zijn *als* duiven. 
16. Zie, U bent mooi, mijn Liefste, ja, lieflijk. Ja, onze rustbank is het groene loof. 
17. De balken van onze huizen zijn ceders, onze dakspanten zijn cipressen.
