#Numeri 7
1. Het was op de dag dat Mozes gereed was met het opbouwen van de tabernakel, dat hij die zalfde en die heiligde met alle bijbehorende voorwerpen, samen met het altaar en alle bijbehorende voorwerpen; hij zalfde die en heiligde die.
2. En de leiders van Israël, de hoofden van hun families, boden *offergaven* aan; zij waren de leiders van de stammen, zij stonden boven hen die geteld waren.
3. Zij brachten hun offergave voor het aangezicht van de HEERE: zes overdekte wagens en twaalf runderen; één wagen per twee leiders en één rund voor ieder afzonderlijk; ze boden die aan vóór de tabernakel.
4. En de HEERE sprak tot Mozes:
5. Neem *ze* van hen aan; ze zijn bestemd om de dienst van de tent van ontmoeting te verrichten. U moet ze aan de Levieten geven, ieder overeenkomstig zijn dienst.
6. En Mozes nam die wagens en die runderen, en gaf ze aan de Levieten.
7. Twee wagens en vier runderen gaf hij aan de zonen van Gerson, overeenkomstig hun dienst.
8. En vier wagens en acht runderen gaf hij aan de zonen van Merari, overeenkomstig hun dienst, onder leiding van Ithamar, de zoon van Aäron, de priester.
9. Maar aan de zonen van Kahath gaf hij niets, want de dienst van de heilige dingen was hun *toegewezen*. Zij moesten *die* op de schouders dragen.
10. En de leiders boden *hun offergave* ter inwijding van het altaar aan, op de dag dat dit werd gezalfd; de leiders boden hun offergave vóór het altaar aan.
11. En de HEERE zei tegen Mozes: Laat telkens één leider per dag zijn offergave aanbieden ter inwijding van het altaar.
12. Het was Nahesson, de zoon van Amminadab, die op de eerste dag zijn offergave aanbood, voor de stam Juda.
13. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
14. *Verder* één schaal van tien gouden *sikkel*, vol reukwerk;
15. één jonge stier - het jong van een rund - één ram, één lam van een jaar oud, als brandoffer;
16. één geitenbok als zondoffer.
17. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Nahesson, de zoon van Amminadab.
18. Op de tweede dag bood Nethaneël, de zoon van Zuar, de leider van Issaschar, *zijn offergave* aan.
19. Hij bracht *als* zijn offergave: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
20. *Verder* één schaal van tien gouden *sikkel*, vol reukwerk;
21. één jonge stier - het jong van een rund - één ram, één lam van een jaar oud, als brandoffer;
22. één geitenbok als zondoffer.
23. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Nethaneël, de zoon van Zuar.
24. Op de derde dag *bood* de leider van de nakomelingen van Zebulon, Eliab, de zoon van Helon, *zijn offergave aan*.
25. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
26. *Verder* één schaal van tien gouden *sikkel*, vol reukwerk;
27. één jonge stier - het jong van een rund - één ram, één lam van een jaar oud, als brandoffer;
28. één geitenbok als zondoffer.
29. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Eliab, de zoon van Helon.
30. Op de vierde dag *bood* de leider van de nakomelingen van Ruben, Elizur, de zoon van Sedeür, *zijn offergave aan*.
31. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
32. *Verder* één schaal van tien gouden *sikkel*, vol reukwerk;
33. één jonge stier - het jong van een rund - één ram, één lam van een jaar oud, als brandoffer;
34. één geitenbok als zondoffer.
35. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Elizur, de zoon van Sedeür.
36. Op de vijfde dag *bood* de leider van de nakomelingen van Simeon, Selumiël, de zoon van Zurisaddai, *zijn offergave aan*.
37. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
38. *Verder* één schaal van tien gouden *sikkel*, vol reukwerk;
39. één jonge stier - het jong van een rund - één ram, één lam van een jaar oud, als brandoffer;
40. één geitenbok als zondoffer.
41. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Selumiël, de zoon van Zurisaddai.
42. Op de zesde dag *bood* de leider van de nakomelingen van Gad, Eljasaf, de zoon van Dehuel, *zijn offergave aan*.
43. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
44. *Verder* één schaal van tien gouden *sikkel*, vol reukwerk;
45. één jonge stier - het jong van een rund - één ram, één lam van een jaar oud, als brandoffer;
46. één geitenbok als zondoffer.
47. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Eljasaf, de zoon van Dehuel.
48. Op de zevende dag *bood* de leider van de nakomelingen van Efraïm, Elisama, de zoon van Ammihud, *zijn offergave aan*.
49. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
50. *Verder* één schaal van tien gouden *sikkel*, vol reukwerk;
51. één jonge stier - het jong van een rund - één ram, één lam van een jaar oud, als brandoffer;
52. één geitenbok als zondoffer.
53. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Elisama, de zoon van Ammihud.
54. Op de achtste dag *bood* de leider van de nakomelingen van Manasse, Gamaliël, de zoon van Pedazur, *zijn offergave aan*.
55. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
56. *Verder* één schaal van tien gouden *sikkel*, vol reukwerk;
57. één jonge stier - het jong van een rund - één ram, één lam van een jaar oud, als brandoffer;
58. één geitenbok als zondoffer.
59. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Gamaliël, de zoon van Pedazur.
60. Op de negende dag *bood* de leider van de nakomelingen van Benjamin, Abidan, de zoon van Gideoni, *zijn offergave aan*.
61. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
62. *Verder* één schaal van tien gouden *sikkel*, vol reukwerk;
63. één jonge stier - het jong van een rund - één ram, één lam van een jaar oud, als brandoffer;
64. één geitenbok als zondoffer.
65. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Abidan, de zoon van Gideoni.
66. Op de tiende dag *bood* de leider van de nakomelingen van Dan, Ahiëzer, de zoon van Ammisaddai, *zijn offergave aan*.
67. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
68. *Verder* één schaal van tien gouden *sikkel*, vol reukwerk;
69. één jonge stier - het jong van een rund - één ram, één lam van een jaar oud, als brandoffer;
70. één geitenbok als zondoffer.
71. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Ahiëzer, de zoon van Ammisaddai.
72. Op de elfde dag *bood* de leider van de nakomelingen van Aser, Pagiël, de zoon van Ochran, *zijn offergave aan*.
73. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
74. *Verder* één schaal van tien gouden *sikkel*, vol reukwerk;
75. één jonge stier - het jong van een rund - één ram, één lam van een jaar oud, als brandoffer;
76. één geitenbok als zondoffer.
77. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Pagiël, de zoon van Ochran.
78. Op de twaalfde dag *bood* de leider van de nakomelingen van Naftali, Ahira, de zoon van Enan, *zijn offergave aan*.
79. Zijn offergave was: één zilveren schotel, waarvan het gewicht honderddertig *sikkel* was; één zilveren sprengbekken van zeventig sikkel, *gerekend* volgens de sikkel van het heiligdom; ze waren beide vol meelbloem gemengd met olie, als graanoffer.
80. *Verder* één schaal van tien gouden *sikkel*, vol reukwerk;
81. één jonge stier - het jong van een rund - één ram, één lam van een jaar oud, als brandoffer;
82. één geitenbok als zondoffer.
83. En als dankoffer: twee runderen, vijf rammen, vijf bokken, vijf lammeren van een jaar oud. Dit was de offergave van Ahira, de zoon van Enan.
84. Dit was *de offergave* van de leiders van Israël ter inwijding van het altaar op de dag dat het gezalfd werd: twaalf zilveren schotels, twaalf zilveren sprengbekkens, twaalf gouden schalen.
85. Eén zilveren schotel van honderddertig *sikkel* en één sprengbekken van zeventig; alle zilveren voorwerpen *wogen bij elkaar* tweeduizend vierhonderd *sikkel*, *gerekend* volgens de sikkel van het heiligdom.
86. Twaalf gouden schalen vol reukwerk; elke schaal *woog* tien *sikkel*, *gerekend* volgens de sikkel van het heiligdom; alle gouden schalen *wogen bij elkaar* honderdtwintig *sikkel*.
87. Al het vee voor het brandoffer bestond uit twaalf jonge stieren, twaalf rammen, twaalf lammeren van een jaar oud, met het bijbehorende graanoffer; en twaalf geitenbokken als zondoffer.
88. En al het vee voor het dankoffer bestond uit vierentwintig jonge stieren, zestig rammen, zestig bokken, zestig lammeren van een jaar oud. Dit was *de offergave* ter inwijding van het altaar, nadat het gezalfd was.
89. En wanneer Mozes de tent van ontmoeting binnenging om met Hem te spreken, hoorde hij een stem tot hem spreken van boven het verzoendeksel, dat op de ark van de getuigenis ligt, van tussen de twee cherubs. Zo sprak Hij tot hem.
