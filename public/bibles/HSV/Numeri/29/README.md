#Numeri 29
1. In de zevende maand nu, op de eerste *dag* van de maand, moet u een heilige samenkomst houden; geen enkel dienstwerk mag u *dan* doen. Het is voor u een dag *aangekondigd* door *bazuin*geschal.
2. Dan moet u een brandoffer bereiden, als een aangename geur voor de HEERE: één jonge stier - het jong van een rund - één ram *en* zeven lammeren van een jaar oud, zonder enig gebrek,
3. en het bijbehorende graanoffer van meelbloem, met olie gemengd: drie tiende *efa* bij de jonge stier, twee tiende *efa* bij de ram,
4. en één tiende *efa* per lam bij de zeven lammeren;
5. en als zondoffer één geitenbok, om verzoening voor u te doen,
6. naast het maandelijkse brandoffer en het bijbehorende graanoffer, en het voortdurende brandoffer en het bijbehorende graanoffer, met de bijbehorende plengoffers, volgens de bepaling, als een aangename geur, een vuuroffer voor de HEERE.
7. Ook op de tiende *dag* van deze zevende maand moet u een heilige samenkomst houden; u moet uzelf dan verootmoedigen, geen enkel werk mag u *dan* doen.
8. Maar u moet een brandoffer aanbieden, als een aangename geur voor de HEERE: één jonge stier - het jong van een rund - één ram *en* zeven lammeren van een jaar oud. Ze moeten voor u zonder enig gebrek zijn.
9. En het bijbehorende graanoffer van meelbloem, met olie gemengd: drie tiende *efa* per jonge stier, twee tiende *efa* per ram,
10. *en* een tiende *efa* per lam bij de zeven lammeren;
11. *en* als zondoffer één geitenbok, naast het zondoffer voor de verzoening en het voortdurende brandoffer, met het bijbehorende graanoffer en de bijbehorende plengoffers.
12. Ook op de vijftiende dag van deze zevende maand moet u een heilige samenkomst houden; geen enkel dienstwerk mag u *dan* doen, maar zeven dagen *lang* moet u voor de HEERE een feest vieren.
13. U moet dan als vuuroffer een brandoffer aanbieden, *als* een aangename geur voor de HEERE: dertien jonge stieren - jongen van een rund - twee rammen en veertien lammeren van een jaar oud. Ze moeten zonder enig gebrek zijn.
14. En het bijbehorende graanoffer van meelbloem, met olie gemengd: drie tiende *efa* per jonge stier bij de dertien jonge stieren, twee tiende *efa* per ram bij de twee rammen,
15. en een tiende *efa* per lam bij de veertien lammeren;
16. en als zondoffer één geitenbok, naast het voortdurende brandoffer, het bijbehorende graanoffer, en het bijbehorende plengoffer.
17. Vervolgens op de tweede dag: twaalf jonge stieren - jongen van een rund - twee rammen en veertien lammeren van een jaar oud, zonder enig gebrek,
18. en het bijbehorende graanoffer, en de bijbehorende plengoffers bij de jonge stieren, bij de rammen en bij de lammeren, overeenkomstig hun aantal, volgens de bepaling;
19. en als zondoffer één geitenbok, naast het voortdurende brandoffer en het bijbehorende graanoffer, met de bijbehorende plengoffers.
20. Vervolgens op de derde dag: elf jonge stieren, twee rammen en veertien lammeren van een jaar oud, zonder enig gebrek,
21. en de bijbehorende graanoffers en plengoffers bij de jonge stieren, bij de rammen en bij de lammeren, overeenkomstig hun aantal, volgens de bepaling;
22. en als zondoffer één bok, naast het voortdurende brandoffer, het bijbehorende graanoffer en het bijbehorende plengoffer.
23. Vervolgens op de vierde dag: tien jonge stieren, twee rammen en veertien lammeren van een jaar oud, zonder enig gebrek,
24. en het bijbehorende graanoffer en de bijbehorende plengoffers bij de jonge stieren, bij de rammen en bij de lammeren, overeenkomstig hun aantal, volgens de bepaling;
25. en als zondoffer één geitenbok, naast het voortdurende brandoffer, het bijbehorende graanoffer en het bijbehorende plengoffer.
26. Vervolgens op de vijfde dag: negen jonge stieren, twee rammen en veertien lammeren van een jaar oud, zonder enig gebrek,
27. en het bijbehorende graanoffer en de bijbehorende plengoffers bij de jonge stieren, bij de rammen en bij de lammeren, overeenkomstig hun aantal, volgens de bepaling;
28. en als zondoffer één bok, naast het voortdurende brandoffer, het bijbehorende graanoffer en het bijbehorende plengoffer.
29. Vervolgens op de zesde dag: acht jonge stieren, twee rammen en veertien lammeren van een jaar oud, zonder enig gebrek,
30. en het bijbehorende graanoffer en de bijbehorende plengoffers bij de jonge stieren, bij de rammen en bij de lammeren, overeenkomstig hun aantal, volgens de bepaling;
31. en als zondoffer één bok, naast het voortdurende brandoffer, het bijbehorende graanoffer en de bijbehorende plengoffers.
32. Vervolgens op de zevende dag: zeven jonge stieren, twee rammen en veertien lammeren van een jaar oud, zonder enig gebrek,
33. en het bijbehorende graanoffer en de bijbehorende plengoffers bij de jonge stieren, bij de rammen en bij de lammeren, overeenkomstig hun aantal, volgens de bepaling;
34. en als zondoffer één bok, naast het voortdurende brandoffer, het bijbehorende graanoffer en het bijbehorende plengoffer.
35. Op de achtste dag moet u een bijzondere samenkomst houden; geen enkel dienstwerk mag u *dan* doen.
36. U moet als vuuroffer een brandoffer offeren, *als* een aangename geur voor de HEERE: één jonge stier, één ram en zeven lammeren van een jaar oud, zonder enig gebrek,
37. en het bijbehorende graanoffer en de bijbehorende plengoffers bij de jonge stier, bij de ram en bij de lammeren, overeenkomstig hun aantal, volgens de bepaling;
38. en als zondoffer één bok, naast het voortdurende brandoffer, het bijbehorende graanoffer en het bijbehorende plengoffer.
39. Deze dingen moet u voor de HEERE doen op uw feestdagen, naast uw geloften en de vrijwillige gaven bij uw brandoffers, bij uw graanoffers, bij uw plengoffers en bij uw dankoffers.
40. En Mozes zei *dit* tegen de Israëlieten, overeenkomstig alles wat de HEERE aan Mozes geboden had.
