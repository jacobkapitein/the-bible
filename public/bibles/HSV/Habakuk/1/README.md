#Habakuk 1
1. De last die de profeet Habakuk gezien heeft.
2. HEERE, hoelang roep ik om hulp en luistert U niet, roep ik tot U: Geweld! en verlost U niet? 
3. Waarom doet U mij onrecht zien en aanschouwt U de moeite? Ja, verwoesting en geweld zijn tegenover mij, er ontstaat onenigheid, ruzie verheft zich. 
4. Daarom verliest de wet *zijn* kracht en komt het recht nooit meer tevoorschijn; want de goddeloze omsingelt de rechtvaardige, daarom komt het recht verdraaid tevoorschijn. 
5. Zie *rond* onder de heidenvolken en aanschouw, verbijster *u*, sta verbijsterd, want Ik breng in uw dagen een werk tot stand dat u niet zult geloven wanneer het verteld wordt. 
6. Want zie, Ik doe de ChaldeeÃ«n opstaan, dat grimmige en onstuimige volk, dat de breedten van de aarde doorkruist om woningen in bezit te nemen die niet van hem zijn. 
7. Schrikwekkend en ontzagwekkend is het. Zijn recht en zijn hoogheid gaan van hem uit. 
8. Zijn paarden zijn sneller dan luipaarden, feller dan avondwolven. Zijn ruiters komen eraan in galop, zijn ruiters komen van ver aangevlogen als een arend die toeschiet om te verslinden. 
9. Ieder van hen komt om geweld *te bedrijven*, hun gezichten oostwaarts gericht, en men verzamelt gevangenen als zand. 
10. Ja, zelf drijft hij de spot met de koningen, vorsten zijn hem een bespotting. Zelf lacht hij om elke vesting, hij hoopt er aarde tegenop en neemt hem in. 
11. Dan zal hij *als* de wind veranderen en verdertrekken. Zo maakt hij zich schuldig die van zijn kracht zijn god *maakt*.
12. Bent U niet van oudsher de HEERE, mijn God, mijn Heilige? Wij zullen niet sterven. HEERE, U hebt hem gesteld tot een oordeel. Rots, U hebt hem gegrondvest om te straffen. 
13. U bent te rein van ogen om het kwade aan te zien, moeite kunt U niet aanschouwen. Waarom aanschouwt U wie trouweloos handelen, zwijgt U, wanneer een goddeloze *hem* verslindt die rechtvaardiger is dan hijzelf? 
14. U maakt de mensen als vissen in de zee, als kruipende dieren, die geen heerser hebben. 
15. Hij haalt ze alle met een vishaak op, brengt ze bijeen met zijn sleepnet, en verzamelt ze met zijn werpnet. Daarom verblijdt en verheugt hij zich. 
16. Daarom offert hij aan zijn sleepnet, brengt hij een reukoffer aan zijn werpnet, want daardoor is zijn vangst groot en zijn voedsel overvloedig. 
17. Mag hij daarom zijn sleepnet *blijven* leegmaken, volken zonder medelijden blijven doden?
