#Zacharia 8
1. Het woord van de HEERE van de legermachten kwam *tot mij*:
2. Zo zegt de HEERE van de legermachten: Ik heb Mij met grote na-ijver voor Sion ingezet, ja, met grote grimmigheid heb Ik Mij voor haar ingezet.
3. Zo zegt de HEERE: Ik ben naar Sion teruggekeerd en Ik zal midden in Jeruzalem wonen. Jeruzalem zal ?stad van de waarheid? genoemd worden, de berg van de HEERE van de legermachten ?de heilige berg?.
4. Zo zegt de HEERE van de legermachten: Er zullen weer oude mannen en oude vrouwen zitten op de pleinen van Jeruzalem, ieder met zijn stok in zijn hand vanwege de hoge leeftijd. 
5. De pleinen van de stad zullen vol worden met jongens en meisjes die spelen op haar pleinen.
6. Zo zegt de HEERE van de legermachten: Al zou het in die dagen wonderlijk zijn in de ogen van het overblijfsel van dit volk, zou het ook in Mijn ogen wonderlijk zijn? spreekt de HEERE van de legermachten.
7. Zo zegt de HEERE van de legermachten: Zie, Ik ga Mijn volk verlossen uit het land waar *de zon* opkomt en uit het land waar de zon ondergaat. 
8. Ik zal hen *hierheen* brengen, zij zullen midden in Jeruzalem wonen. Zij zullen Mij tot een volk zijn, en Ík zal hun tot een God zijn, in waarheid en in gerechtigheid.
9. Zo zegt de HEERE van de legermachten: Grijp moed, u die in deze dagen deze woorden gehoord hebt uit de mond van de profeten die er waren op de dag waarop het huis van de HEERE van de legermachten gegrondvest werd om de tempel te herbouwen. 
10. Vóór die dagen was er immers geen loon voor de mensen, en was er geen loon voor het vee. Voor wie uittrok en wie binnenkwam, was er geen vrede, vanwege de tegenstander, want Ik zette alle mensen tegen elkaar op. 
11. Maar nu zal Ik voor het overblijfsel van dit volk niet meer zijn zoals in de vorige dagen, spreekt de HEERE van de legermachten. 
12. Want het zaad zal voorspoedig zijn, de wijnstok zal zijn vrucht geven, het land zal zijn opbrengst geven, de hemel zal zijn dauw geven. Ik zal het overblijfsel van dit volk dit alles in erfelijk bezit doen nemen. 
13. Het zal gebeuren, zoals u, huis van Juda en huis van Israël, een vloek onder de heidenvolken geweest bent, zo zal Ik u verlossen en zult u een zegen worden. Wees niet bevreesd, grijp moed.
14. Want zo zegt de HEERE van de legermachten: Zoals Ik Mij had voorgenomen u kwaad te doen, toen uw vaderen Mij zeer toornig maakten, zegt de HEERE van de legermachten, en Ik er geen berouw over gekregen heb,
15. zo heb Ik Mij in deze dagen opnieuw voorgenomen goed te doen aan Jeruzalem en aan het huis van Juda. Wees niet bevreesd!
16. Dit zijn de dingen die u doen moet: spreek *de* waarheid tegen elkaar, oordeel *naar* waarheid in uw poorten met een oordeel *dat* de vrede *dient*,
17. bedenk in uw hart geen kwaad tegen elkaar en heb een valse eed niet lief, want dit alles is *iets* wat Ik haat, spreekt de HEERE.
18. Het woord van de HEERE van de legermachten kwam tot mij:
19. Zo zegt de HEERE van de legermachten: Het vasten in de vierde, het vasten in de vijfde, het vasten in de zevende en het vasten in de tiende *maand*, zal voor het huis van Juda worden tot vreugde, tot blijdschap en tot vreugdevolle feestdagen. Heb dan de waarheid en de vrede lief!
20. Zo zegt de HEERE van de legermachten: Er zullen weer volken komen en inwoners van veel steden. 
21. De inwoners van de ene *stad* zullen gaan naar *die van de* andere *en* zeggen: Laten we meteen gaan om het aangezicht van de HEERE gunstig te stemmen om de HEERE van de legermachten te zoeken. Ík zal ook gaan. 
22. Dan zullen veel volken komen en machtige heidenvolken, om de HEERE van de legermachten in Jeruzalem te zoeken en om het aangezicht van de HEERE gunstig te stemmen.
23. Zo zegt de HEERE van de legermachten: In die dagen *zal het gebeuren* dat tien mannen uit alle talen van de heidenvolken, vastgrijpen, ja, de punt *van de mantel* van een Joodse man zullen zij vastgrijpen, *en* zeggen: Wij gaan met u mee, want wij hebben gehoord *dat* God met u is.
