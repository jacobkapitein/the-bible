#Job 20
1. Toen antwoordde Zofar, de Na√§mathiet, en zei: 
2. Daarom laten mijn gedachten mij antwoorden, en vanwege *deze woorden* haast ik mij. 
3. Ik heb een bestraffing gehoord die mij schande aandoet; maar de Geest zal op grond van mijn inzicht voor mij antwoorden. 
4. Weet je dit? Dat altijd al, vanaf *het moment* dat *God* de mens op de aarde geplaatst heeft, 
5. het gejuich van de goddelozen van korte duur geweest is, en de blijdschap van de huichelaar *maar* voor een ogenblik, 
6. ook al klimt zijn hoogmoed op tot de hemel, en raakt zijn hoofd tot aan de wolken. 
7. Hij zal, evenals zijn uitwerpselen, voor altijd vergaan; wie hem gezien hebben, zullen zeggen: Waar is hij? 
8. Hij zal wegvluchten als een droom, zodat men hem niet *meer* kan vinden, en hij zal verjaagd worden als een visioen in de nacht. 
9. Het oog dat hem waarnam, *doet dat* niet meer; en zijn *woon*plaats ziet hem niet meer. 
10. Zijn kinderen proberen bij de armen in de gunst te komen; en zijn handen moeten zijn vermogen teruggeven. 
11. Zijn beenderen zijn *nog* vol van zijn jeugdige kracht, maar ze zullen met hem in het stof neerliggen. 
12. Als het kwaad in zijn mond zoet is, *als* hij dat verbergt onder zijn tong, 
13. *als* hij dat spaart en het niet laat varen, maar het tegen zijn gehemelte *blijft* houden, 
14. *dan* zal zijn voedsel in zijn ingewanden veranderen; gif van adders zal het in zijn binnenste zijn. 
15. Hij heeft vermogen verslonden, maar zal het uitspuwen; God zal het uit zijn buik verdrijven. 
16. Hij zal vergif van adders zuigen; de tong van de slang zal hem doden. 
17. Hij zal de stromen, rivieren, beken van honing en boter niet zien. 
18. Hij zal de opbrengst teruggeven en niet verslinden; hij zal niet genieten van de rijkdom van zijn handel. 
19. Omdat hij de armen onderdrukt *en* verlaten heeft, een huis geroofd heeft dat hij niet gebouwd had, 
20. omdat hij geen rust in zijn binnenste gekend heeft, zal hij van wat hij begeerde, niets *kunnen* redden. 
21. Er blijft niets over wat hij kan eten; daarom verwacht hij niets *meer* van zijn welvaart. 
22. In de volheid van zijn overvloed krijgt hij het benauwd; de hand van iedere ellendige komt over hem. 
23. Laat er *wat* zijn om zijn buik te vullen, *God* zal Zijn brandende toorn op hem zenden, en *die* over hem laten regenen op zijn voedsel. 
24. Is hij gevlucht voor de ijzeren wapens, *dan* zal de bronzen boog hem doorboren. 
25. Men trekt *de pijl*, en hij komt uit zijn rug, hij komt glinsterend uit zijn gal; verschrikkingen komen over hem. 
26. Alle duisternis *wacht* heimelijk op zijn verborgen *goederen*. Een vuur dat niet is aangeblazen, verteert hem; wie is overgebleven in zijn tent, vergaat het slecht. 
27. De hemel zal zijn ongerechtigheid openbaren, en de aarde staat tegen hem op. 
28. De inkomsten van zijn huis verdwijnen; ze vloeien weg op de dag van Zijn toorn. 
29. Dit is het *wat* de goddeloze mens van Godswege ten deel *valt*, en het erfelijk bezit van zijn woorden van Godswege.
