#Nahum 1
1. De last van Ninev√©. Het boek van het visioen van Nahum uit Elkos.
2. Een na-ijverig God en een Wreker is de HEERE, [ aleph] een Wreker is de HEERE, en zeer grimmig. Een Wreker is de HEERE voor Zijn tegenstanders, en Hij handhaaft *Zijn toorn* jegens Zijn vijanden. 
3. De HEERE is geduldig, maar groot van kracht en Hij houdt *de schuldige* zeker niet onschuldig. De weg van de HEERE is in wervelwind en in storm, [ beth] wolken zijn het stof van Zijn voeten. 
4. Hij bestraft de zee en maakt die droog, [ gimel] al de rivieren laat Hij verdrogen. Basan en Karmel zijn verwelkt, [ daleth] de bloesem van Libanon is verwelkt. 
5. De bergen beven voor Hem, [ he] de heuvels smelten weg, de aarde rijst op voor Zijn aangezicht, [ waw] de wereld met al zijn bewoners. 
6. Wie kan standhouden voor Zijn gramschap? [ zain] Wie kan te midden van Zijn brandende toorn opstaan? Zijn grimmigheid is uitgegoten als vuur, [ cheth] de rotsen worden door Hem stukgebroken. 
7. De HEERE is goed, [ teth] Hij is tot een vesting op de dag van de benauwdheid. Hij kent hen die tot Hem hun toevlucht nemen, [ jod] 
8. en door een overstromende vloed zal Hij een *vernietigend* einde maken aan zijn plaats en duisternis achtervolgt Zijn vijanden.
9. Wat u *ook* bedenkt tegen de HEERE, Hij Zelf maakt er een *vernietigend* einde aan. Geen tweede keer zal de benauwdheid opkomen. 
10. Omdat zij vervlochten zijn als dorens, en dronken als dronkaards, zullen zij volledig verteerd worden, als dorre stoppels. 
11. Uit u is iemand voortgekomen die kwaad bedenkt tegen de HEERE, een verderfelijke raadsman. 
12. Zo zegt de HEERE: Al gaat het hun goed en al zijn zij talrijk, toch zullen zij worden weggeschoren: hij zal voorbijgaan! Ik heb u wel vernederd, *maar* Ik zal u niet meer vernederen. 
13. Nu dan, Ik zal zijn juk van u stukbreken en uw banden verscheuren. 
14. Maar wat u betreft heeft de HEERE geboden: Uw naam zal zich niet meer voortplanten. Uit het huis van uw god zal Ik de gesneden en gegoten beelden uitroeien. Ik zal uw graf toebereiden, want u bent verachtelijk. 
15. Zie op de bergen de voeten van hem die het goede boodschapt, die vrede laat horen! Vier uw feestdagen, Juda, kom uw geloften na, want de verderfelijke *man* zal voortaan niet meer door u heen trekken, hij is helemaal uitgeroeid.
