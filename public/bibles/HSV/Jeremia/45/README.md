#Jeremia 45
1. Het woord dat de profeet Jeremia gesproken heeft tot Baruch, de zoon van Neria, toen hij deze woorden uit de mond van Jeremia op een boek*rol* schreef, in het vierde jaar van Jojakim, de zoon van Josia, de koning van Juda:
2. Zo zegt de HEERE, de God van Israël, tegen u, Baruch:
3. U zegt: Wee mij toch, want de HEERE heeft aan mijn leed *nog meer* verdriet toegevoegd. Ik ben moe van mijn zuchten. Ik vind geen rust.
4. Dit moet u tegen hem zeggen: Zo zegt de HEERE: Zie, wat Ik gebouwd heb, ga Ik afbreken, en wat Ik geplant heb, ga Ik wegrukken, zelfs heel dit land.
5. En zou ú voor uzelf grote dingen zoeken? Zoek ze niet, want zie, Ik ga onheil brengen over alle vlees, spreekt de HEERE. Maar u zal Ik uw leven ten buit geven in alle plaatsen waarheen u zult gaan.
