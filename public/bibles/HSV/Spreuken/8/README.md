#Spreuken 8
1. Roept Wijsheid niet en laat Inzicht Haar stem *niet* klinken? 
2. Op de top van hoogten, langs de weg, *op* een kruispunt van paden, staat Zij. 
3. Terzijde van de poorten, voor aan de stad, *bij* de ingang van de deuren, roept Zij luid: 
4. Tot u, mannen, roep Ik en Mijn stem *klinkt* tot de mensenkinderen. 
5. Onverstandigen, begrijp *met* schranderheid en dwazen, begrijp *met* verstand. 
6. Luister, want Ik zal vorstelijke dingen spreken, het openen van Mijn lippen *brengt* wat billijk is. 
7. Ja, Mijn gehemelte zal waarheid tot uiting brengen: goddeloosheid is voor Mijn lippen een gruwel. 
8. Alle woorden uit Mijn mond zijn in gerechtigheid *gesproken*, er is niets verdraaids of slinks in. 
9. Ze zijn oprecht voor ieder die begrijpt, juist voor hen die kennis willen vinden. 
10. Neem Mijn vermaning aan en niet zilver, want kennis is verkieslijker dan bewerkt goud. 
11. Want wijsheid is beter dan robijnen, en al uw wensen zijn er niet mee te vergelijken. 
12. Ik, Wijsheid, Ik woon *bij* schranderheid en vind kennis door *alle* bedachtzaamheid. 
13. De vreze des HEEREN is het kwade te haten; hoogmoed, trots en de verkeerde weg en een mond *vol* verderfelijke dingen haat Ik. 
14. Bij Mij is raad en wijsheid. Ik ben Inzicht, bij Mij is kracht. 
15. Door Mij regeren koningen, verordenen vorsten gerechtigheid. 
16. Door Mij heersen vorsten, en edelen, alle rechters op aarde. 
17. Ik heb lief wie Mij liefhebben, en wie Mij ernstig zoeken, zullen Mij vinden. 
18. Rijkdom en eer is *er* bij Mij, duurzaam bezit en gerechtigheid. 
19. Mijn vrucht is beter dan bewerkt goud en dan zuiver goud, Mijn opbrengst *beter* dan het beste zilver. 
20. Ik loop op het pad van de gerechtigheid, midden op de paden van het recht, 
21. om wie Mij liefhebben, in erfelijk bezit te laten nemen wat er is, en Ik zal hun schatkamers vullen.
22. De HEERE bezat Mij *aan* het begin van Zijn weg, *al* v贸贸r Zijn werken, van oudsher. 
23. Van eeuwigheid af ben Ik gezalfd geweest, vanaf het begin, vanaf de tijden voordat de aarde *er was*. 
24. Toen er *nog* geen diepe wateren waren, werd Ik geboren, toen er *nog* geen bronnen waren, zwaar van water. 
25. Voordat de bergen waren verzonken, v贸贸r de heuvels, werd Ik geboren. 
26. Hij had de aarde en de velden nog niet gemaakt, evenmin het begin van de stofjes van de wereld. 
27. Toen Hij de hemel gereedmaakte, was Ik daar, toen Hij een cirkel trok over het oppervlak van de watervloed, 
28. toen Hij de wolken daarboven sterk maakte, Hij de bronnen van de watervloed versterkte, 
29. toen Hij voor de zee zijn plaats bepaalde, zodat het water Zijn bevel niet zou overtreden, toen Hij de fundamenten van de aarde verordende, 
30. was Ik bij Hem, *Zijn* Lievelingskind, Ik was dag aan dag *Zijn* bron van blijdschap, te allen tijde spelend voor Zijn aangezicht, 
31. al spelend in de wereld van Zijn aardrijk. Mijn bron van blijdschap *vond Ik* bij de mensenkinderen. 
32. Nu dan, kinderen, luister naar Mij: Welzalig zijn zij *die* Mijn wegen in acht nemen. 
33. Luister naar vermaning en word wijs, verwerp *die* niet. 
34. Welzalig is de mens die naar Mij luistert, door dag aan dag te waken aan Mijn poorten, door Mijn deurposten te bewaken. 
35. Want wie Mij vindt, vindt het leven en verkrijgt de goedgunstigheid van de HEERE. 
36. Wie echter tegen Mij zondigt, doet zijn ziel geweld aan. Allen die Mij haten, hebben de dood lief.
