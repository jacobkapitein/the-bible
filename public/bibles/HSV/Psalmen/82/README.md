#Psalmen 82
1. Een psalm van Asaf. God staat in de vergadering van God, Hij oordeelt te midden van de goden: 
2. Hoelang zult u onrechtvaardig oordelen en de goddelozen bevoordelen? [ Sela] 
3. Doe recht aan de geringe en de wees, bewijs de ellendige en de arme gerechtigheid. 
4. Bevrijd de geringe en de arme, ontruk *hem* aan de hand van de goddelozen. 
5. Zij weten niets en begrijpen niets, zij wandelen steeds in de duisternis rond; *daarom* wankelen alle fundamenten van de aarde. 
6. Ík heb *wel* gezegd: U bent goden, u bent allen zonen van de Allerhoogste; 
7. toch zult u sterven als een mens, zoals iedere andere vorst zult u vallen. 
8. Sta op, o God, oordeel de aarde, want Ú bezit alle volken.
