#Psalmen 111
1. Halleluja! Ik zal de HEERE loven met heel *mijn* hart, [ aleph] in de kring van de oprechten en *in hun* gemeenschap. [ beth] 
2. De werken van de HEERE zijn groot, [ gimel] zij worden onderzocht door allen die er vreugde in vinden. [ daleth] 
3. Zijn daden zijn *vol* majesteit en glorie, [ he] Zijn gerechtigheid houdt voor eeuwig stand.[ waw] 
4. Hij heeft voor Zijn wonderen een gedachtenis gemaakt, [ zain] de HEERE is genadig en barmhartig.[ cheth] 
5. Hij heeft voedsel gegeven aan wie Hem vrezen.[ teth] Hij denkt voor eeuwig aan Zijn verbond.[ jod] 
6. Hij heeft de kracht van Zijn werken bekendgemaakt aan Zijn volk[ kaph] door hun het erfelijk bezit van de heidenvolken te geven.[ lamed] 
7. De werken van Zijn handen zijn waarheid en recht, [ mem] al Zijn bevelen zijn betrouwbaar. [ nun] 
8. Zij worden ondersteund, voor eeuwig *en* voor altijd, [ samech] want zij zijn gedaan in waarheid en oprechtheid.[ ain] 
9. Hij heeft Zijn volk verlossing gezonden; [ pe] Hij heeft Zijn verbond voor eeuwig ingesteld; [ tsade] Zijn Naam is heilig en ontzagwekkend. [ koph] 
10. De vreze des HEEREN is het beginsel van wijsheid, [ resj] allen die ernaar handelen, hebben een goed inzicht; [ sin] Zijn lof houdt voor eeuwig stand.[ taw]
