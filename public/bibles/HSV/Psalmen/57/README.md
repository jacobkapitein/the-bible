#Psalmen 57
1. Een gouden kleinood van David, voor de koorleider, *op* ?Richt niet te gronde?; toen hij voor Saul vluchtte in de grot. 
2. Wees mij genadig, o God, wees mij genadig, want mijn ziel heeft tot U de toevlucht genomen; ik neem mijn toevlucht onder de schaduw van Uw vleugels, totdat de rampen voorbij zijn gegaan. 
3. Ik roep tot God, de Allerhoogste, tot God, Die *Zijn werk* aan mij voltooien zal. 
4. Hij zal *hulp* zenden uit de hemel en mij verlossen, Hij zal te schande maken wie mij wil opslokken. [ Sela] God zal Zijn goedertierenheid en Zijn trouw zenden. 
5. Mijn ziel verkeert te midden van leeuwen, ik lig *tussen* mensen die verzengen *als vuur*, mensenkinderen van wie de tanden speren en pijlen zijn, en hun tong een scherp zwaard. 
6. Verhef U boven de hemel, o God; Uw eer zij over de hele aarde. 
7. Zij hebben een net gereedgemaakt voor mijn voeten, mijn ziel werd neergebogen; zij hebben een kuil voor mij gegraven, *maar* zij zijn er *zelf* middenin gevallen. [ Sela] 
8. Mijn hart is bereid, o God, mijn hart is bereid; ik zal zingen, ik zal psalmen zingen. 
9. Ontwaak, mijn eer, ontwaak, luit en harp; ik zal de dageraad doen ontwaken. 
10. Ik zal U loven onder de volken, Heere; ik zal voor U psalmen zingen onder de natiÃ«n. 
11. Want Uw goedertierenheid is groot tot aan de hemel, Uw trouw tot de wolken. 
12. Verhef U boven de hemel, o God; Uw eer zij over de hele aarde.
