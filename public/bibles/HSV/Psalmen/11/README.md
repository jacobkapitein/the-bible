#Psalmen 11
1. *Een psalm* van David, voor de koorleider. Ik heb tot de HEERE de toevlucht genomen. Hoe *kunt* u *dan* zeggen tegen mijn ziel: Vlucht weg *naar* uw bergen, *als* een vogel! 
2. Want zie, de goddelozen spannen de boog, zij leggen hun pijlen op de pees om in het donker te schieten op de oprechten van hart. 
3. Voorzeker, de fundamenten worden omvergehaald! Wat *kan* de rechtvaardige *dan* doen? 
4. De HEERE is in Zijn heilig paleis, de troon van de HEERE staat in de hemel; Zijn ogen doorzien, Zijn blikken beproeven de mensenkinderen. 
5. De HEERE beproeft de rechtvaardige, maar Zijn ziel haat de goddeloze en wie geweld liefheeft. 
6. Hij zal op de goddelozen valstrikken, vuur en zwavel doen regenen. Een verschroeiende *storm* wind zal het deel van hun beker zijn. 
7. Want de HEERE is rechtvaardig, Hij heeft rechtvaardige daden lief. De oprechten zullen Zijn aangezicht aanschouwen.
