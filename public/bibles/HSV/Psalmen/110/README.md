#Psalmen 110
1. Een psalm van David. De HEERE heeft tot mijn Heere gesproken: Zit aan Mijn rechterhand, totdat Ik Uw vijanden gemaakt zal hebben *tot* een voetbank voor Uw voeten. 
2. De HEERE strekt Uw machtige scepter uit vanuit Sion *en zegt*: Heers te midden van Uw vijanden. 
3. Uw volk is zeer gewillig op de dag van Uw kracht, *getooid* met heilig sieraad; uit de baarmoeder van de dageraad is voor u de dauw van Uw jeugd. 
4. De HEERE heeft gezworen en Hij zal er geen berouw van hebben: U bent Priester voor eeuwig, naar de ordening van Melchizedek. 
5. De Heere is aan Uw rechterhand, Hij verplettert koningen op de dag van Zijn toorn. 
6. Hij spreekt recht onder de heidenvolken, vult *het slagveld* met dode lichamen *en* verplettert *hem die* het hoofd is over een groot land. 
7. Hij drinkt onderweg uit de beek, daarom heft Hij *Zijn* hoofd omhoog.
