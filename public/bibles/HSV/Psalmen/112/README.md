#Psalmen 112
1. Halleluja! Welzalig de man die de HEERE vreest, [ aleph] die grote vreugde vindt in Zijn geboden. [ beth] 
2. Zijn nageslacht zal machtig zijn op aarde, [ gimel] het geslacht van de oprechten zal gezegend worden.[ daleth] 
3. In zijn huis zal bezit en rijkdom zijn, [ he] zijn gerechtigheid houdt voor eeuwig stand.[ waw] 
4. Voor de oprechten gaat het licht op in de duisternis.[ zain] Hij is genadig en barmhartig en rechtvaardig.[ cheth] 
5. Goed gaat het een man die zich ontfermt en uitleent, [ teth] hij behartigt zijn zaken volgens het recht.[ jod] 
6. Voorzeker, hij zal voor eeuwig niet wankelen, [ kaph] de rechtvaardige zal eeuwig in gedachtenis blijven.[ lamed] 
7. Hij zal voor geen kwaad gerucht vrezen, [ mem] zijn hart is standvastig, hij vertrouwt op de HEERE. [ nun] 
8. Zijn hart wordt ondersteund, hij zal niet bevreesd zijn, [ samech] totdat hij *de val van* zijn tegenstanders ziet. [ ain] 
9. Hij deelt *mild* uit, hij geeft aan de armen, [ pe] zijn gerechtigheid houdt voor eeuwig stand, [ tsade] zijn hoorn zal met eer opgeheven worden. [ koph] 
10. De goddeloze zal het zien en toornig worden, [ resj] knarsetandend zal hij wegteren. [ sjin] Wat de goddelozen verlangen, zal vergaan. [ taw]
