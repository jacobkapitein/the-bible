#Psalmen 58
1. Een gouden kleinood van David, voor de koorleider, *op* ?Richt niet te gronde?. 
2. Spreekt u werkelijk recht, raad van rechters? Oordeelt u billijk, mensenkinderen? 
3. Veeleer bedrijft u onrecht in *uw* hart; uw handen wegen geweld af op de aarde. 
4. De goddelozen zijn *van God* vervreemd vanaf de baarmoeder; de leugenaars dwalen vanaf de *moeder*schoot. 
5. Zij hebben vurig vergif, het lijkt op vurig slangengif; zij zijn als een dove adder, *die* zijn oren dichtstopt, 
6. die niet wil luisteren naar de stem van de bezweerder, van hem die kundig bezweringen doet. 
7. O God, breek hun tanden in hun mond; breek de hoektanden van de jonge leeuwen stuk, HEERE. 
8. Laat hen smelten als water, laat hen wegdrijven; legt hij zijn pijlen aan, laat ze zijn alsof ze afgebroken zijn. 
9. Laten zij vergaan als een smeltende slak; laat hen, *als* de misgeboorte van een vrouw, de zon niet zien. 
10. Voordat uw *kook*potten de doornstruik voelen, zal Hij hen als *in* brandende *toorn* levend wegvagen. 
11. De rechtvaardige zal zich verblijden als hij de wraak ziet; hij zal zijn voeten wassen in het bloed van de goddeloze. 
12. De mens zal zeggen: Ja, er is loon voor de rechtvaardige! Ja, er is een God Die op de aarde recht doet!
