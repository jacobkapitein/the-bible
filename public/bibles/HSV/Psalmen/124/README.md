#Psalmen 124
1. Een pelgrimslied, van David. Als de HEERE niet bij ons geweest was, - zeg dat toch, Israël - 
2. als de HEERE niet bij ons geweest was, toen mensen tegen ons opstonden, 
3. dan hadden zij ons levend verslonden, toen hun toorn tegen ons ontbrandde; 
4. dan hadden de wateren ons overspoeld *en* was een *woeste* stroom over onze ziel gegaan; 
5. dan waren de onstuimige wateren over onze ziel gegaan. 
6. Geloofd zij de HEERE, Die ons niet overgaf tot een prooi voor hun tanden. 
7. Onze ziel is ontkomen als een vogel uit de strik van de vogelvanger; de strik is gebroken en wíj zijn ontkomen. 
8. Onze hulp is in de Naam van de HEERE, Die hemel en aarde gemaakt heeft.
