#Psalmen 128
1. Een pelgrimslied. Welzalig is eenieder die de HEERE vreest, die in Zijn wegen gaat. 
2. Want u zult eten van de inspanning van uw handen; welzalig zult u zijn en het zal u goed gaan. 
3. Uw vrouw zal zijn als een vruchtbare wijnstok binnen in uw huis, uw kinderen zullen zijn als jonge olijfbomen rondom uw tafel. 
4. Zie, zo zal zeker de man gezegend worden die de HEERE vreest. 
5. De HEERE zal u zegenen vanuit Sion; u zult het goede van Jeruzalem zien, al de dagen van uw leven. 
6. U zult de kinderen van uw kinderen zien. Vrede over IsraÃ«l!
