#Psalmen 130
1. Een pelgrimslied. Uit de diepten roep ik tot U, o HEERE; 
2. Heere, hoor naar mijn stem. Laat Uw oren opmerkzaam zijn op mijn luide smeekbeden. 
3. Als U, HEERE, op de ongerechtigheden let, Heere, wie zal bestaan? 
4. Maar bij U is vergeving, opdat U gevreesd wordt. 
5. Ik verwacht de HEERE, mijn ziel verwacht *Hem* en ik hoop op Zijn woord. 
6. Mijn ziel *wacht* op de Heere, meer dan wachters op de morgen, wachters op de morgen. 
7. Laat Israël hopen op de HEERE, want bij de HEERE is goedertierenheid en bij Hem is veel verlossing. 
8. Ja, Hij zal Israël verlossen van al zijn ongerechtigheden.
