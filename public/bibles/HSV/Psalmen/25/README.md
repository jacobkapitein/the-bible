#Psalmen 25
1. *Een psalm* van David. Tot U, HEERE, hef ik mijn ziel op, [ aleph] 
2. mijn God, op U vertrouw ik; [ beth] laat mij niet beschaamd worden, laat mijn vijanden niet van vreugde over mij opspringen. 
3. Ja, allen die U verwachten, worden niet beschaamd; [ gimel] beschaamd worden zij die zonder reden trouweloos handelen. 
4. HEERE, maak mij Uw wegen bekend, [ daleth] leer mij Uw paden. 
5. Leid mij in Uw waarheid en leer mij, [ he waw] want U bent de God van mijn heil; U verwacht ik de hele dag. 
6. Denk aan Uw barmhartigheid, HEERE, en Uw goedertierenheid, [ zain] want die zijn van eeuwigheid. 
7. Denk niet aan de zonden uit mijn jeugd of aan mijn overtredingen; [ cheth] denkt U aan mij naar Uw goedertierenheid, omwille van Uw goedheid, HEERE. 
8. Goed en waarachtig is de HEERE, [ teth] daarom onderwijst Hij zondaars in de weg. 
9. Hij leidt zachtmoedigen in het recht, [ jod] Hij leert zachtmoedigen Zijn weg. 
10. Alle paden van de HEERE zijn goedertierenheid en trouw [ kaph] voor wie Zijn verbond en Zijn getuigenissen in acht nemen. 
11. Omwille van Uw Naam, HEERE, [ lamed] vergeef mijn ongerechtigheid, want die is groot. 
12. Wie is de man die de HEERE vreest? [ mem] Hij onderwijst hem in de weg *die* hij moet kiezen. 
13. Zijn ziel overnacht in het goede, [ nun] zijn nageslacht zal de aarde bezitten. 
14. Vertrouwelijk gaat de HEERE om met wie Hem vrezen, [ samech] Zijn verbond maakt Hij hun bekend. 
15. Mijn ogen zijn voortdurend gericht op de HEERE, [ ain] want Hij bevrijdt mijn voeten uit het net. 
16. Wend U tot mij en wees mij genadig, [ pe] want ik ben eenzaam en ellendig. 
17. De benauwdheden van mijn hart hebben zich wijd uitgestrekt, [ tsade] bevrijd mij uit mijn angsten. 
18. Zie mijn ellende en mijn moeite, [ resj] neem weg al mijn zonden. 
19. Zie mijn vijanden, want zij worden talrijk, zij haten mij met een dodelijke haat. 
20. Bewaar mijn ziel en red mij; [ sjin] laat mij niet beschaamd worden, want tot U heb ik de toevlucht genomen. 
21. Laat oprechtheid en vroomheid mij beschermen, [ taw] want ik verwacht U. 
22. O God, verlos IsraÃ«l uit al zijn benauwdheden.
