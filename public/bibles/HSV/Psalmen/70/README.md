#Psalmen 70
1. *Een psalm van* David, voor de koorleider, om te doen gedenken. 
2. Haast U, o God, om mij te redden; HEERE, *kom* mij *spoedig* te hulp. 
3. Laat beschaamd en rood van schaamte worden wie mij naar het leven staan; laat terugwijken en te schande worden wie vreugde vinden in mijn onheil. 
4. Laat als loon voor hun smaad terugkeren wie zeggen: Haha! 
5. Laat in U vrolijk en verblijd zijn allen die U zoeken; laat wie Uw heil liefhebben, voortdurend zeggen: Laat God groot gemaakt worden! 
6. Maar ik ben ellendig en arm; o God, kom spoedig tot mij. U bent mijn Hulp en mijn Bevrijder. HEERE, wacht niet langer!
