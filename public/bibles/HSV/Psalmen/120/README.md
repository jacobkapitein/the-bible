#Psalmen 120
1. Een pelgrimslied. Ik riep tot de HEERE in mijn benauwdheid, en Hij verhoorde mij. 
2. HEERE, red mijn ziel van de valse lippen, van de tong vol bedrog. 
3. Wat zal de tong vol bedrog u geven? Wat zal die aan u toevoegen? 
4. Scherpe pijlen van een machtig man, en gloeiende houtskool van bremstruiken daarbij. 
5. Wee mij, dat ik als vreemdeling in Mesech verblijf, dat ik woon in de tenten van Kedar. 
6. Mijn ziel heeft lang gewoond bij hen die de vrede haten. 
7. Ik ben vreedzaam, maar als ik spreek, voeren zij oorlog.
