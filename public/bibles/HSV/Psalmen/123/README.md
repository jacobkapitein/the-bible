#Psalmen 123
1. Een pelgrimslied. Ik sla mijn ogen op naar U, Die in de hemel zit. 
2. Zie, zoals de ogen van dienaren *gericht zijn* op de hand van hun heren *en* zoals de ogen van een dienares *gericht zijn* op de hand van haar meesteres, zo *zijn* onze ogen *gericht* op de HEERE, onze God, totdat Hij ons genadig is. 
3. Wees ons genadig, HEERE, wees ons genadig, want wij zijn meer dan verzadigd met verachting. 
4. Onze ziel is meer dan verzadigd van de spot van de zorgelozen, de verachting van de hoogmoedigen.
