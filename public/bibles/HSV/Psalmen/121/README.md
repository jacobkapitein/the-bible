#Psalmen 121
1. Een pelgrimslied. Ik sla mijn ogen op naar de bergen, vanwaar mijn hulp komen zal. 
2. Mijn hulp is van de HEERE, Die hemel en aarde gemaakt heeft. 
3. Hij zal uw voet niet laten wankelen, uw Bewaarder zal niet sluimeren. 
4. Zie, de Bewaarder van IsraÃ«l zal niet sluimeren of slapen. 
5. De HEERE is uw Bewaarder, de HEERE is uw schaduw aan uw rechterhand. 
6. De zon zal u overdag niet steken, de maan niet in de nacht. 
7. De HEERE zal u bewaren voor alle kwaad, uw ziel zal Hij bewaren. 
8. De HEERE zal uw uitgaan en uw ingaan bewaren, van nu aan tot in eeuwigheid.
