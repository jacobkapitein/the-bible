#Psalmen 127
1. Een pelgrimslied, van Salomo. Als de HEERE het huis niet bouwt, tevergeefs zwoegen zijn bouwers eraan; als de HEERE de stad niet bewaart, tevergeefs waakt de wachter. 
2. Het is tevergeefs dat u vroeg opstaat, laat opblijft, brood eet *waarvoor u* moet zwoegen: *de HEERE* geeft *het* Zijn beminden *in de* slaap. 
3. Zie, kinderen zijn het eigendom van de HEERE, de vrucht van de schoot is *Zijn* beloning. 
4. Zoals pijlen in de hand van een held, zo zijn de zonen, *ontvangen in* de jeugd. 
5. Welzalig de man die zijn pijlkoker daarmee gevuld heeft; zij worden niet beschaamd, als zij met de vijanden spreken in de poort.
