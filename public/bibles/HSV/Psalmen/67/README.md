#Psalmen 67
1. Een psalm, een lied, voor de koorleider, bij snarenspel. 
2. God zij ons genadig en zegene ons; Hij doe Zijn aangezicht over ons lichten. [ Sela] 
3. Dan zal men op de aarde Uw weg kennen, onder alle heidenvolken Uw heil. 
4. De volken zullen U, o God, loven; de volken zullen U loven, zij allen. 
5. De natiën zullen zich verblijden en juichen, omdat U de volken rechtvaardig zult oordelen; de natiën op de aarde zult U leiden. [ Sela] 
6. De volken zullen U, o God, loven; de volken zullen U loven, zij allen. 
7. De aarde heeft haar opbrengst gegeven; God, onze God, zegent ons. 
8. God zegent ons en alle einden der aarde zullen Hem vrezen.
