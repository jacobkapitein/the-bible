#Psalmen 56
1. Een gouden kleinood van David, voor de koorleider, op ?Duif op verre eiken?; toen de Filistijnen hem gegrepen hadden te Gath. 
2. Wees mij genadig, o God, want de sterveling wil mij opslokken; de hele dag onderdrukt mij de bestrijder. 
3. Mijn belagers willen *mij* de hele dag opslokken, want ik heb veel bestrijders, o Allerhoogste! 
4. Op de dag dat ik vrees, vertrouw ík op U. 
5. In God prijs ik Zijn woord, op God vertrouw ik, ik vrees niet; wat zou een schepsel mij kunnen doen? 
6. De hele dag verdraaien zij mijn woorden; al hun gedachten zijn tegen mij ten kwade. 
7. Zij scholen samen, zij verbergen zich; zij letten op mijn voetstappen, omdat zij loeren op mijn leven. 
8. Zouden zij bij *zoveel* onrecht vrijuit gaan? Stort de volken neer in toorn, o God! 
9. Ú hebt mijn omzwervingen geteld; doe mijn tranen in Uw kruik. Staan zij niet in Uw register? 
10. Dan zullen mijn vijanden terugdeinzen, op de dag dat ik roep. Dit weet ik: dat God met mij is. 
11. In God prijs ik het woord, in de HEERE prijs ik het woord. 
12. Ik vertrouw op God, ik vrees niet; wat zou de mens mij kunnen doen? 
13. O God, op mij rusten geloften, aan U *gedaan*; ik zal *ze* aan U *met* dank*zegging* nakomen. 
14. Want U hebt mijn ziel gered van de dood, - *hebt U* niet mijn voeten voor struikelen *behoed*? - zodat ik voor Gods aangezicht zal wandelen in het licht van de levenden.
