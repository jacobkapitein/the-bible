#Psalmen 87
1. Een psalm, een lied van de zonen van Korach. Zijn fundament rust op de heilige bergen. 
2. De HEERE heeft de poorten van Sion lief boven alle woningen van Jakob. 
3. *Zeer* heerlijke dingen worden over u gesproken, stad van God! [ Sela] 
4. Ik noem Rahab en Babel onder wie Mij kennen; zie, de Filistijn en de TyriÃ«r, met de Cusjiet: die zijn daar geboren. 
5. Van Sion wordt gezegd: Man voor man is erin geboren. De Allerhoogste Zelf doet haar standhouden. 
6. De HEERE telt hen *erbij*, wanneer Hij de volken opschrijft, *en zegt*: Deze is daar geboren. [ Sela] 
7. De zangers evenals zij die *in reien* dansen, *zingen*: Al mijn bronnen zijn in u!
