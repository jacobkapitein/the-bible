#Psalmen 52
1. Een onderwijzing van David, voor de koorleider;
2. toen DoÃ«g, de Edomiet, gekomen was en aan Saul bekendgemaakt en tegen hem gezegd had: David is gekomen in het huis van Achimelech. 
3. Waarom beroemt u zich op het kwaad, geweldenaar? Gods goedertierenheid *duurt toch* de hele dag! 
4. Uw tong bedenkt enkel schadelijke *dingen*, als een geslepen scheermes dat bedrieglijk werkt. 
5. U hebt het kwaad lief boven het goede, de leugen boven het spreken van recht. [ Sela] 
6. U hebt lief alle verslindende woorden *en* een tong *vol* bedrog. 
7. Maar God zal u voor altijd afbreken; Hij zal u grijpen en wegrukken uit de tent, ja, u ontwortelen uit het land van de levenden. [ Sela] 
8. De rechtvaardigen zullen het zien en ontzag hebben; zij zullen om hem lachen *en zeggen*: 
9. Zie, de man *die* God niet tot zijn kracht maakte, maar op zijn grote rijkdom vertrouwde; hij was sterk geworden door zijn schadelijk *handelen*. 
10. Maar ik zal zijn als een bladerrijke olijfboom in het huis van God; ik vertrouw op Gods goedertierenheid, eeuwig en altijd. 
11. Ik zal U voor eeuwig loven, om wat U gedaan hebt; ik zal Uw Naam verwachten, want die is voor Uw gunstelingen goed.
