#Psalmen 47
1. Een psalm, voor de koorleider, van de zonen van Korach. 
2. Alle volken, klap in de handen; juich voor God met luide vreugdezang. 
3. Want de HEERE, de Allerhoogste, is ontzagwekkend, een groot Koning over de hele aarde. 
4. Hij onderwerpt volken aan ons, Hij brengt natiÃ«n onder onze voeten. 
5. Hij kiest voor ons ons erfelijk bezit uit: de trots van Jakob, die Hij heeft liefgehad. [ Sela] 
6. God vaart op onder gejuich, de HEERE *vaart op* onder bazuingeschal. 
7. Zing psalmen voor God, zing psalmen, zing psalmen voor onze Koning, zing psalmen, 
8. want God is Koning over de hele aarde; zing psalmen *met* een onderwijzing. 
9. God regeert over de heidenvolken; God zit op Zijn heilige troon. 
10. De edelen van de volken voegen zich *bij* het volk van de God van Abraham; want de schilden van de aarde zijn van God. Hij is zeer *hoog* verheven!
