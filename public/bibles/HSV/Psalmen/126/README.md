#Psalmen 126
1. Een pelgrimslied. Toen de HEERE de gevangenen van Sion terug deed keren, waren wij als *mensen* die droomden. 
2. Toen werd onze mond vervuld met lachen en onze tong met gejuich. Toen zei men onder de heidenvolken: De HEERE heeft grote dingen bij hen gedaan! 
3. De HEERE heeft grote dingen bij ons gedaan, *daarom* zijn wij verblijd. 
4. HEERE, breng een omkeer in onze gevangenschap, zoals *water*stromen in het zuiden. 
5. Wie met tranen zaaien, zullen met gejuich maaien. 
6. Wie het zaad draagt en dat zaait, gaat al wenend *zijn weg*; *maar* hij zal zeker *terug*komen met gejuich, en zijn schoven dragen.
