#Psalmen 34
1. *Een psalm* van David; toen hij zijn gezicht had vertrokken bij Abimelech, die hem verdreef, zodat hij *ervandoor* ging. 
2. Ik zal de HEERE te allen tijde loven, [ aleph] Zijn lof zal voortdurend in mijn mond zijn. 
3. Mijn ziel zal zich beroemen in de HEERE; [ beth] de zachtmoedigen zullen het horen en verblijd zijn. 
4. Maak de HEERE met mij groot, [ gimel] laten wij tezamen Zijn Naam roemen. 
5. Ik heb de HEERE gezocht en Hij heeft mij geantwoord, [ daleth] en mij gered uit al wat ik vrees. 
6. Zij zagen naar Hem uit, ja, stroomden op *Hem* aan; [ he waw] en hun gezicht werd niet rood van schaamte. 
7. Deze ellendige riep en de HEERE hoorde; [ zain] Hij verloste hem uit al zijn benauwdheden. 
8. De engel van de HEERE legert zich [ cheth] rondom hen die Hem vrezen, en redt hen. 
9. Proef en zie dat de HEERE goed is; [ teth] welzalig de man *die* tot Hem de toevlucht neemt. 
10. Vrees de HEERE, u, Zijn heiligen, [ jod] want wie Hem vrezen, hebben geen gebrek. 
11. Jonge leeuwen lijden armoede en honger, [ kaph] maar wie de HEERE zoeken, hebben geen gebrek aan enig goed. 
12. Kom, kinderen, luister naar mij, [ lamed] ik zal jullie de vreze des HEEREN leren. 
13. Wie is de man die vreugde vindt in het leven, [ mem] die dagen liefheeft om het goede te zien? 
14. Behoed je tong voor het kwaad [ nun] en je lippen voor het spreken van bedrog. 
15. Keer je af van het kwaad en doe het goede; [ samech] zoek de vrede en jaag die na. 
16. De ogen van de HEERE rusten op de rechtvaardigen, [ ain] Zijn oren *zijn gericht* op hun hulpgeroep. 
17. Het aangezicht van de HEERE is tegen hen die kwaad doen: [ pe] Hij zal hun nagedachtenis van de aarde uitroeien. 
18. Zij roepen en de HEERE hoort, [ tsade] Hij redt hen uit al hun benauwdheden. 
19. De HEERE is nabij de gebrokenen van hart, [ koph] Hij verlost de verbrijzelden van geest. 
20. De rechtvaardige heeft veel ellende, [ resj] maar uit dat alles redt de HEERE hem. 
21. Hij bewaart al zijn beenderen, [ sjin] niet één daarvan wordt gebroken. 
22. Het kwaad brengt de goddeloze de dood; [ taw] wie de rechtvaardige haten, worden schuldig verklaard. 
23. De HEERE verlost de ziel van Zijn dienaren; allen die tot Hem de toevlucht nemen, worden niet schuldig verklaard.
