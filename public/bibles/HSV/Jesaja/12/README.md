#Jesaja 12
1. Op die dag zult u zeggen: Ik dank U, HEERE, dat U toornig op mij geweest bent, *maar* Uw toorn is afgekeerd en U troost mij. 
2. Zie, God is mijn heil, ik zal vertrouwen en geen angst hebben, want mijn kracht en psalm is de HEERE HEERE, en Hij is mij tot heil geworden. 
3. U zult met vreugde water scheppen uit de bronnen van het heil. 
4. Op die dag zult u zeggen: Dank de HEERE, roep Zijn Naam aan, maak Zijn daden bekend onder de volken, roep in herinnering dat Zijn Naam hoogverheven is. 
5. Zing psalmen voor de HEERE, want Hij heeft zeer grote dingen gedaan. Laat dit bekend worden over heel de aarde! 
6. Juich en zing vrolijk, inwoonster van Sion, want groot in uw midden is de Heilige van IsraÃ«l.
