#1 Kronieken 26
1. Wat betreft de afdelingen van de poortwachters: van de Korachieten: Meselemja, de zoon van Kore, uit de zonen van Asaf.
2. Meselemja had de *volgende* zonen: Zecharja, de eerstgeborene, Jediaël de tweede, Zebadja de derde, Jathniël de vierde,
3. Elam de vijfde, Johanan de zesde, Eljehoënai de zevende.
4. Obed-Edom had de *volgende* zonen: Semaja, de eerstgeborene, Jozabad de tweede, Joah de derde, Sachar de vierde en Nethaneël de vijfde,
5. Ammiël de zesde, Issaschar de zevende, Peüllethai de achtste; want God had hem gezegend.
6. Bij zijn zoon Semaja werden ook zonen geboren, die heersten over hun familie; zij waren namelijk strijdbare helden.
7. De zonen van Semaja waren Othni, Refaël, Obed en Elzabad; *met* zijn broers, dappere mannen: Elihu en Semachja.
8. Deze allen waren uit de nakomelingen van Obed-Edom: zij, hun zonen en hun broeders, strijdbare mannen, bekwaam tot het dienstwerk; er waren er tweeënzestig van Obed-Edom.
9. Meselemja had zonen en broeders, strijdbare mannen, achttien.
10. Hosa, uit de zonen van Merari, had de *volgende* zonen: Simri was het hoofd (hoewel hij niet de eerstgeborene was, stelde zijn vader hem toch aan tot hoofd).
11. Hilkia was de tweede, Tebalja de derde, Zecharja de vierde; al de zonen en broers van Hosa, dertien.
12. Deze afdelingen van de poortwachters, de hoofden van de mannen, hadden evenals hun broeders de taak om te dienen in het huis van de HEERE.
13. En zij wierpen, zowel de jongste als de oudste, naar hun families, voor elke poort het lot.
14. Het lot voor de Oost*poort* viel op Selemja; maar voor zijn zoon Zecharja, een verstandig raadsman, wierp men het lot, en zijn lot kwam uit op de Noord*poort*.
15. Obed-Edom *kwam uit* op de Zuid*poort* en zijn zonen *kwamen uit* op de voorraadkamers.
16. Suppim en Hosa op de West*poort*, met de Schallechetpoort, bij de oplopende hoofdweg, wacht naast wacht.
17. Aan de oostkant waren zes Levieten, aan de noordkant elke dag vier, *en* aan de zuidkant elke dag vier; maar bij de voorraadkamers steeds twee.
18. Voor het bijgebouw aan de westkant waren er vier bij de hoofdweg *en* twee voor het bijgebouw.
19. Dit zijn de afdelingen van de poortwachters van de zonen van de Korachieten, en van de zonen van Merari.
20. Van de Levieten ging Ahia over de schatkamers van het huis van God, en over de schatkamers van de geheiligde *gaven*.
21. De zonen van Ladan, zonen van de Gersoniet die bij Ladan hoorden, de familiehoofden die bij Ladan, de Gersoniet, hoorden: Jehiëli.
22. De zonen van Jehiëli, Zetham en zijn broer Joël, gingen over de schatkamers van het huis van de HEERE.
23. Van de Amramieten, van de Jizharieten, van de Hebronieten *en* van de Uzziëlieten,
24. was Sebuel, de zoon van Gersom, de zoon van Mozes, leider over de schatkamers.
25. Zijn broeders, *die* van Eliëzer *afstamden*, waren: zijn zoon Rehabja, zijn zoon Jesaja, zijn zoon Joram, zijn zoon Zichri en zijn zoon Selomith.
26. Deze Selomith en zijn broeders gingen over al de schatkamers van de geheiligde *gaven*, die koning David, met de hoofden van de families, de leiders over duizend en honderd, en de legerbevelhebbers, geheiligd had.
27. Uit de oorlogen en van de buit hadden zij dit geheiligd om het huis van de HEERE te onderhouden.
28. Ook alles wat de ziener Samuel geheiligd had, met Saul, de zoon van Kis, Abner, de zoon van Ner, en Joab, de zoon van Zeruja. Alles wat *iemand* geheiligd had, stond onder de verantwoordelijkheid van Selomith en zijn broeders.
29. Van de Jizharieten waren Chenanja en zijn zonen in de buitendienst als voormannen en rechters in Israël *werkzaam*.
30. Van de Hebronieten gingen Hasabja en zijn broeders, zeventienhonderd dappere mannen, over het opzicht in Israël aan deze zijde van de Jordaan aan de westkant, over heel het werk voor de HEERE en de dienst van de koning.
31. Van de Hebronieten was Jeria het hoofd. Wat zijn afstammelingen en de families van de Hebronieten betreft: in het veertigste jaar van Davids koningschap werd er *naar hen* onderzoek gedaan en er werden onder hen strijdbare helden gevonden in Jaëzer in Gilead.
32. En zijn broeders waren dappere mannen, zevenentwintighonderd familiehoofden. Koning David stelde hen aan over de Rubenieten, de Gadieten en de halve stam van de Manassieten, voor alle zaken van God en de zaken van de koning.
