#Klaagliederen 3
1. Ik ben de man *die* ellende gezien heeft [ aleph] door de stok van Zijn verbolgenheid. 
2. Mij heeft Hij geleid en doen gaan[ aleph] *in* duisternis, en niet *in* licht. 
3. Ja, Hij heeft telkens weer Zijn hand[ aleph] tegen mij gekeerd, de hele dag. 
4. Hij heeft mijn vlees en mijn huid doen wegteren, [ beth] Hij heeft mijn beenderen gebroken. 
5. Hij heeft tegen mij aan gebouwd en Hij heeft *mij* omsingeld[ beth] *met* gal en moeite. 
6. In duistere oorden doet Hij mij wonen, [ beth] als degenen die allang dood zijn. 
7. Hij heeft een muur om mij heen opgeworpen, zodat ik er niet uit kan gaan; [ gimel] Hij heeft mijn bronzen ketenen zwaar gemaakt. 
8. Ook wanneer ik het uitschreeuw en om hulp roep, [ gimel] sluit Hij *Zijn oren voor* mijn gebed. 
9. Hij heeft mijn wegen versperd met gehouwen stenen, [ gimel] mijn paden heeft Hij krom gemaakt. 
10. Een loerende beer is Hij voor mij, [ daleth] een leeuw op verborgen plaatsen. 
11. Mijn wegen heeft Hij afgebogen en Hij heeft mij verscheurd; [ daleth] Hij heeft van mij een woestenij gemaakt. 
12. Hij heeft Zijn boog gespannen, [ daleth] en Hij stelde mij als doelwit voor *Zijn* pijl. 
13. Hij heeft in mijn nieren doen binnendringen[ he] de pijlen uit Zijn koker. 
14. Ik ben belachelijk geworden voor heel mijn volk, [ he] *het onderwerp van* hun spotlied, de hele dag. 
15. Hij heeft mij met bitterheden verzadigd, [ he] Hij heeft mij met alsem doordrenkt. 
16. Hij heeft mij mijn tanden op kiezelstenen laten stukbijten, [ waw] Hij heeft mij in de as neergedrukt. 
17. Van vrede verstoten is mijn ziel, [ waw] ik ben het goede vergeten. 
18. En ik zei: Mijn kracht is vergaan, [ waw] en wat ik van de HEERE verwachtte. 
19. Denk aan mijn ellende en mijn ontheemding, [ zain] aan de alsem en de gal. 
20. Mijn ziel denkt er onophoudelijk aan, [ zain] zij buigt zich neer in mij. 
21. Dit zal ik ter harte nemen, [ zain] daarom zal ik hopen: 
22. Het is de goedertierenheid van de HEERE dat wij niet omgekomen zijn, [ cheth] dat Zijn barmhartigheid niet opgehouden is! 
23. Nieuw zijn ze, elke morgen; [ cheth] groot is Uw trouw! 
24. Mijn deel is de HEERE, zegt mijn ziel, [ cheth] daarom zal ik op Hem hopen. 
25. Goed is de HEERE voor wie Hem verwacht, [ teth] voor de ziel die Hem zoekt. 
26. Goed is het te hopen en stil *te wachten*[ teth] op het heil van de HEERE. 
27. Goed is het voor een man, als hij[ teth] een juk draagt in zijn jeugd. 
28. Laat hij eenzaam zitten en zwijgen, [ jod] omdat Hij het hem opgelegd heeft. 
29. Laat hij zijn mond in het stof steken: [ jod] misschien is er hoop. 
30. Laat hij zijn wang geven aan wie hem slaat, [ jod] laat hij met smaad verzadigd worden. 
31. Want niet voor eeuwig verstoot[ caph] de Heere! 
32. Want wanneer Hij bedroefd heeft, zal Hij Zich ontfermen[ caph] naar de grootheid van Zijn goedertierenheid. 
33. Want niet van harte verdrukt Hij[ caph] en bedroeft Hij mensenkinderen. 
34. Dat men vertrapt onder zijn voeten[ lamed] alle gevangenen van de aarde; 
35. dat men het recht van een man buigt[ lamed] voor het aangezicht van de Allerhoogste; 
36. dat men een mens in zijn rechtszaak in het ongelijk stelt; [ lamed] zou de Heere het niet zien? 
37. Wie zegt iets en het gebeurt, [ mem] *als* de Heere *het* niet gebiedt? 
38. Komt niet uit de mond van de Allerhoogste voort[ mem] het kwade en het goede? 
39. Wat klaagt *dan* een mens die leeft? [ mem] *Laat* ieder *klagen* over zijn zonden! 
40. Laten wij onze wegen onderzoeken en doorzoeken, [ nun] en laten wij terugkeren tot de HEERE! 
41. Laten wij met *onze* handen *ook* ons hart opheffen, [ nun] tot God in de hemel! 
42. Wíj hebben overtreden en zijn ongehoorzaam geweest! [ nun] Ú hebt niet vergeven! 
43. U hebt *U* in toorn gehuld en hebt ons achtervolgd; [ samech] U hebt gedood, U hebt niet gespaard. 
44. U hebt U in een wolk gehuld, [ samech] zodat er geen gebed doorkwam. 
45. Uitvaagsel en afval hebt U van ons gemaakt[ samech] in het midden van de volken! 
46. Zij hebben tegen ons hun mond opengesperd, [ pe] al onze vijanden. 
47. Angst en valkuil zijn over ons gekomen, [ pe] de verwoesting en de ondergang. 
48. Waterbeken stromen neer *uit* mijn oog[ pe] vanwege de ondergang van de dochter van mijn volk. 
49. Mijn oog vloeit *van tranen* en kan niet ophouden, [ ain] omdat er geen rust is; 
50. totdat de HEERE neerkijkt en ziet[ ain] uit de hemel. 
51. Mijn oog doet mijn ziel *kwelling* aan[ ain] vanwege al de dochters van mijn stad. 
52. Zij die mijn vijanden zijn zonder reden [ tsade] hebben fel op mij gejaagd als *op* een vogel. 
53. Zij hebben mijn leven in een put gesmoord, [ tsade] en hebben een steen op mij geworpen. 
54. Water heeft mijn hoofd overstroomd; [ tsade] ik zei: Ik ben afgesneden! 
55. Ik heb Uw Naam aangeroepen, HEERE, [ koph] vanuit het diepste van de put. 
56. U hebt mijn stem gehoord, verberg Uw oor niet[ koph] voor mijn zuchten, voor mijn hulpgeroep. 
57. U bent nabij geweest op de dag dat ik U aanriep; [ koph] U hebt gezegd: Wees niet bevreesd! 
58. U, Heere, hebt de rechtszaken van mijn ziel gevoerd, [ resj] U hebt mijn leven verlost. 
59. U, HEERE, hebt mijn verongelijking gezien; [ resj] verschaf mij recht. 
60. U hebt al hun wraak*zucht* gezien, [ resj] al hun plannen waren tegen mij. 
61. U hebt hun smaden gehoord, HEERE, [ sin, sjin] al hun plannen waren tegen mij; 
62. de taal van mijn tegenstanders en hun gemompel[ sin, sjin] tegen mij de hele dag. 
63. Aanschouw hun zitten en opstaan: [ sin, sjin] ik ben hun spotlied. 
64. Vergeldt u hun, HEERE, wat zij verdienen, [ taw] naar het werk van hun handen. 
65. Geeft U hun een deksel op het hart; [ taw] laat Uw vloek over hen zijn! 
66. Achtervolgt U hen in toorn en vaagt U hen weg[ taw] van onder de hemel van de HEERE.
